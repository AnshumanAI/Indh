[
  {
    "verse": "vairāgyaṃ ca kathaṃ prāptam etad brūhi mama prabho",
    "index": "1.1"
  },
  {
    "verse": "muktim icchasi cet tāta viṣayān viṣavat tyaja\nkṣamārjavadayātoṣasatyaṃ pīyūṣavad bhaja",
    "index": "1.2"
  },
  {
    "verse": "na pṛthvī na jalaṃ nāgnir na vāyur dyaur na vā bhavān\neṣāṃ sākṣiṇam ātmānaṃ cidrūpaṃ viddhi muktaye",
    "index": "1.3"
  },
  {
    "verse": "yadi dehaṃ pṛthak kṛtya citi viśrāmya tiṣṭhasi\nadhunaiva sukhī śānto bandhamukto bhaviṣyasi",
    "index": "1.4"
  },
  {
    "verse": "na tvaṃ viprādiko varṇo nāśramī nākṣagocaraḥ\nasaṅgo 'si nirākāro viśvasākṣī sukhī bhava",
    "index": "1.5"
  },
  {
    "verse": "dharmādharmau sukhaṃ duḥkhaṃ mānasāni na te vibho\nna kartāsi na bhoktāsi mukta evāsi sarvadā",
    "index": "1.6"
  },
  {
    "verse": "eko draṣṭāsi sarvasya muktaprāyo 'si sarvadā\nayam eva hi te bandho draṣṭāraṃ paśyasītaram",
    "index": "1.7"
  },
  {
    "verse": "ahaṃ kartety ahaṃmānamahākṛṣṇāhidaṃśitaḥ\nnāhaṃ karteti viśvāsāmṛtaṃ pītvā sukhī bhava",
    "index": "1.8"
  },
  {
    "verse": "eko viśuddhabodho 'ham iti niścayavahninā\nprajvālyājñānagahanaṃ vītasokaḥ sukhī bhava",
    "index": "1.9"
  },
  {
    "verse": "yatra viśvam idaṃ bhāti kalpitaṃ rajjusarpavat\nānandaparamānandaḥ sa bodhas tvaṃ sukhaṃ cara",
    "index": "1.10"
  },
  {
    "verse": "muktābhimānī mukto hi baddho baddhābhimāny api\nkiṃ vadantīha satye 'yaṃ yā matiḥ sā gatir bhavet",
    "index": "1.11"
  },
  {
    "verse": "ātmā sākṣī vibhuḥ pūrṇa eko muktaś cid akriyaḥ\nasaṅgo nispṛhaḥ śānto bhramāt saṃsāravān iva",
    "index": "1.12"
  },
  {
    "verse": "kūṭasthaṃ bodham advaitam ātmānaṃ paribhāvaya\nābhāso 'haṃ bhramaṃ muktvā bhāvaṃ bāhyam athāntaraṃ",
    "index": "1.13"
  },
  {
    "verse": "dehābhimānapāśena ciraṃ baddho 'si putraka\nbodho 'haṃ jñānakhaḍgena tan niṣkṛtya sukhī bhava",
    "index": "1.14"
  },
  {
    "verse": "niḥsaṅgo niṣkriyo 'si tvaṃ svaprakāśo nirañjanaḥ\nayam eva hi te bandhaḥ samādhim anutiṣṭhasi",
    "index": "1.15"
  },
  {
    "verse": "tvayā vyāptam idaṃ viśvaṃ tvayi protaṃ yathārthataḥ\nśudddhabuddhasvarūpas tvaṃ, mā gamaḥ kṣudracittatām",
    "index": "1.16"
  },
  {
    "verse": "nirapekṣo nirvikāro nirbharaḥ śītalāśayaḥ\nagādhabuddhir akṣubdho bhava cinmātravāsanaḥ",
    "index": "1.17"
  },
  {
    "verse": "sākāram anṛtaṃ viddhi nirākāraṃ tu niścalam\netattattvopadeśena na punarbhavasambhavaḥ",
    "index": "1.18"
  },
  {
    "verse": "yathaivādarśam adhyasthe rūpe 'ntaḥ paritas tu saḥ\ntathaivāsmin śarīre 'ntaḥ paritaḥ parameśvaraḥ",
    "index": "1.19"
  },
  {
    "verse": "ekaṃ sarvagataṃ vyoma bahir antar yathā ghaṭe\nnityaṃ nirantaraṃ brahma sarvabhūtagaṇe tathā",
    "index": "1.20"
  },
  {
    "verse": "aho nirañjanaḥ śānto bodho 'haṃ prakṛteḥ paraḥ\netāvantam ahaṃ kālaṃ mohenaiva viḍambitaḥ",
    "index": "2.1"
  },
  {
    "verse": "yathā prakāśayāmy eko deham enaṃ tathā jagat\nato mama jagat sarvam athavā na ca kiṃcana",
    "index": "2.2"
  },
  {
    "verse": "saśarīram aho viśvaṃ parityajya mayādhunā\nkutaścit kauśalād eva paramātmā vilokyate",
    "index": "2.3"
  },
  {
    "verse": "yathā na toyato bhinnās taraṅgāḥ phenabudbudāḥ\nātmano na tathā bhinnaṃ viśvam ātmavinirgatam",
    "index": "2.4"
  },
  {
    "verse": "tantumātro bhaved eva paṭo yadvad vicāritaḥ\nātmatanmatram evedaṃ tadvad viśvaṃ vicāritam",
    "index": "2.5"
  },
  {
    "verse": "yathaivekṣurase kḷptā tena vyāptaiva śarkarā\ntathā viśvaṃ mayi kḷptaṃ mayā vyāptaṃ nirantaram",
    "index": "2.6"
  },
  {
    "verse": "ātmājñānāj jagad bhāti ātmajñānān na bhāsate\nrajjvajñānād ahir bhāti tajjñānād bhāsate na hi",
    "index": "2.7"
  },
  {
    "verse": "prakāśo me nijaṃ rūpaṃ nātirikto 'smy ahaṃ tataḥ\nyadā prakāśate viśvaṃ tadāham bhāsa eva hi",
    "index": "2.8"
  },
  {
    "verse": "aho vikalpitaṃ viśvam ajñānān mayi bhāsate\nrūpyaṃ śuktau phaṇī rajjau vāri sūryakare yathā",
    "index": "2.9"
  },
  {
    "verse": "matto vinirgataṃ viśvaṃ mayy eva layam eṣyati\nmṛdi kumbho jale vīciḥ kanake kaṭakaṃ yathā",
    "index": "2.10"
  },
  {
    "verse": "aho ahaṃ namo mahyaṃ, vināśo yasya nāsti me\nbrahmādistambaparyantaṃ jagannāśe 'pi tiṣṭhataḥ",
    "index": "2.11"
  },
  {
    "verse": "aho ahaṃ namo mahyaṃ eko 'haṃ dehavān api\nkvacin na gantā nāgantā vyāpya viśvam avasthitaḥ",
    "index": "2.12"
  },
  {
    "verse": "aho ahaṃ namo mahyaṃ dakṣo nāstīha matsamaḥ\nasaṃspṛśya śarīreṇa yena viśvaṃ ciraṃ dhṛtam",
    "index": "2.13"
  },
  {
    "verse": "aho ahaṃ namo mahyaṃ yasya me nāsti kiṃcana\nathavā yasya me sarvaṃ yad vāṅmanasagocaram",
    "index": "2.14"
  },
  {
    "verse": "jñānaṃ jñeyaṃ tathā jñātā tritayaṃ nāsti vāstavam\najñānād bhāti yatredaṃ so 'ham asmi nirañjanaḥ",
    "index": "2.15"
  },
  {
    "verse": "dvaitamūlam aho duḥkhaṃ nānyat tasyāsti bheṣajam\ndṛśyam etan mṛṣā sarvaṃ eko 'haṃ cidraso 'malaḥ",
    "index": "2.16"
  },
  {
    "verse": "bodhamātro 'ham ajñānād upadhiḥ kalpito mayā\nevaṃ vimṛśato nityaṃ nirvikalpe sthitir mama",
    "index": "2.17"
  },
  {
    "verse": "na me bandho 'sti mokṣo vā bhrāntiḥ śāntā nirāśrayā\naho mayi sthitaṃ viśvaṃ vastuto na mayi sthitam",
    "index": "2.18"
  },
  {
    "verse": "saśarīram idaṃ viśvaṃ na kiṃcid iti niścitam\nśuddhacinmātra ātmā ca tat kasmin kalpanādhunā",
    "index": "2.19"
  },
  {
    "verse": "śarīraṃ svarganarakau bandhamokṣau bhayaṃ tathā\nkalpanāmātram evaitat kiṃ me kāryaṃ cidātmanaḥ",
    "index": "2.20"
  },
  {
    "verse": "aho janasamūhe 'pi na dvaitaṃ paśyato mama\naraṇyam iva saṃvṛttaṃ kva ratiṃ karavāṇy aham",
    "index": "2.21"
  },
  {
    "verse": "nāham deho na me deho jīvo nāham, ahaṃ hi cit\nayam eva hi me bandha āsīt yā jīvite spṛhā",
    "index": "2.22"
  },
  {
    "verse": "aho bhuvanakallolair vicitrair drāk samutthitam\nmayy anantamahāmbhodhau cittavāte samudyate",
    "index": "2.23"
  },
  {
    "verse": "mayy anantamahāmbhodhau cittavāte praśāmyati\nabhāgyāj jīvavaṇijo jagat poto vinaśvaraḥ",
    "index": "2.24"
  },
  {
    "verse": "mayy anantamahāmbhodhav āścaryaṃ jīvavīcayaḥ\nudyanti ghnanti khelanti praviśanti svabhāvataḥ",
    "index": "2.25"
  },
  {
    "verse": "avināśinam ātmānam ekaṃ vijñāya tattvataḥ\ntavātmajñasya dhīrasya katham arthārjane ratiḥ",
    "index": "3.1"
  },
  {
    "verse": "ātmājñānād aho prītir viṣayabhramagocare\nśukter ajñānato lobho yathā rajatavibhrame",
    "index": "3.2"
  },
  {
    "verse": "viśvaṃ sphurati yatredaṃ taraṅgā iva sāgare\nso 'ham asmīti vijñāya, kiṃ dīna iva dhāvasi",
    "index": "3.3"
  },
  {
    "verse": "śrutvāpi śuddhacaitanyam ātmānam atisundaram\nupasthetyantasaṃsakto mālinyam adhigacchati",
    "index": "3.4"
  },
  {
    "verse": "sarvabhūteṣu cātmānaṃ sarvabhūtāni cātmani\nmuner jānata āścaryaṃ mamatvam anuvartate",
    "index": "3.5"
  },
  {
    "verse": "āsthitaḥ paramādvaitaṃ mokṣārthe 'pi vyavasthitaḥ\nāścaryaṃ kāmavaśago vikalaḥ keliśikṣayā",
    "index": "3.6"
  },
  {
    "verse": "udbhūtaṃ jñānadurmitram avadhāryātidurbalaḥ\nāścaryaṃ kāmam ākāṅkṣet kālam antam anuśritaḥ",
    "index": "3.7"
  },
  {
    "verse": "ihāmutra viraktasya nityānityavivekinaḥ\nāścaryaṃ mokṣakāmasya mokṣād eva vibhīṣikā",
    "index": "3.8"
  },
  {
    "verse": "dhīras tu bhojyamāno 'pi pīḍyamāno 'pi sarvadā\nātmānaṃ kevalaṃ paśyan na tuṣyati na kupyati",
    "index": "3.9"
  },
  {
    "verse": "ceṣṭamānaṃ śarīraṃ svaṃ paśyaty anyaśarīravat\nsaṃstave cāpi nindāyāṃ kathaṃ kṣubhyet mahāśayaḥ",
    "index": "3.10"
  },
  {
    "verse": "māyāmātram idaṃ viśvaṃ paśyan vigatakautukaḥ\napi sannihite mṛtyau kathaṃ trasyati dhīradhīḥ",
    "index": "3.11"
  },
  {
    "verse": "niḥspṛhaṃ mānasaṃ yasya nairāśye 'pi mahātmanaḥ\ntasyātmajñānatṛptasya tulanā kena jāyate",
    "index": "3.12"
  },
  {
    "verse": "svabhāvād eva jānāno dṛśyam etan na kiṃcana\nidaṃ grāhyam idaṃ tyājyaṃ sa kiṃ paśyati dhīradhīḥ",
    "index": "3.13"
  },
  {
    "verse": "antastyaktakaṣāyasya nirdvandvasya nirāśiṣaḥ\nyadṛcchayāgato bhogo na duḥkhāya na tuṣṭaye",
    "index": "3.14"
  },
  {
    "verse": "hantātmajñasya dhīrasya khelato bhogalīlayā\nna hi saṃsāravāhīkair mūḍaiḥ saha samānatā",
    "index": "4.1"
  },
  {
    "verse": "yat padaṃ prepsavo dīnāḥ śakrādyāḥ sarvadevatāḥ\naho tatra sthito yogī na harṣam upagacchati",
    "index": "4.2"
  },
  {
    "verse": "tajjñasya puṇyapāpābhyāṃ sparśo hy antar na jāyate\nna hy ākāśasya dhūmena dṛśyamānāpi saṅgati",
    "index": "4.3"
  },
  {
    "verse": "ātmaivedaṃ jagat sarvaṃ jñātaṃ yena mahātmanā\nyadṛcchayā varttamānaṃ taṃ niṣeddhuṃ kṣameta kaḥ",
    "index": "4.4"
  },
  {
    "verse": "ābrahmastambaparyante bhūtagrāme caturvidhe\nvijñasyaiva hi sāmarthyam icchānicchāvivarjane",
    "index": "4.5"
  },
  {
    "verse": "ātmānam advayaṃ kaścij jānāti jagad īśvaraṃ\nyad vetti tat sa kurute na bhayaṃ tasya kutracit",
    "index": "4.6"
  },
  {
    "verse": "na te saṅgo 'sti kenāpi kiṃ śuddhas tyaktum icchasi\nsaṅghātavilayaṃ kurvann evam eva layaṃ vraja",
    "index": "5.1"
  },
  {
    "verse": "udeti bhavato viśvaṃ vāridher iva budbudaḥ\niti jñatvaikam ātmānam evam eva layaṃ vraja",
    "index": "5.2"
  },
  {
    "verse": "pratyakṣam apy avastutvād viśvaṃ nāsty amale tvayi\nrajjusarpa iva vyaktam evam eva layaṃ vraja",
    "index": "5.3"
  },
  {
    "verse": "samaduḥkhasukhaḥ pūrṇa āśānairāśyayoḥ samaḥ\nsamajīvitamṛtyuḥ sann evam eva layaṃ vraja",
    "index": "5.4"
  },
  {
    "verse": "ākāśavad ananto 'haṃ ghaṭavat prakṛtaṃ jagat\niti jñānaṃ tathaitasya na tyāgo na graho layaḥ",
    "index": "6.1"
  },
  {
    "verse": "mahodadhir ivāhaṃ sa prapañco vīcisaṃnibhaḥ\niti jñānaṃ tathaitasya na tyāgo na graho layaḥ",
    "index": "6.2"
  },
  {
    "verse": "ahaṃ sa śuktisaṅkāśo rūpyavad viśvakalpanā\niti jñānaṃ tathaitasya na tyāgo na graho layaḥ",
    "index": "6.3"
  },
  {
    "verse": "ahaṃ vā sarvabhūteṣu sarvabhūtāny atho mayi\niti jñānaṃ tathaitasya na tyāgo na graho layaḥ",
    "index": "6.4"
  },
  {
    "verse": "mayy anantamahāmbhodhau viśvapota itastataḥ\nbhramati svāntavātena na mamāsty asahiṣṇutā",
    "index": "7.1"
  },
  {
    "verse": "mayy anantamahāmbhodhau jagadvīciḥ svabhāvataḥ\nudetu vastam āyātu na me vṛddhir na ca kṣatiḥ",
    "index": "7.2"
  },
  {
    "verse": "mayy anantamahāmbhodhau viśvaṃ nāma vikalpanā\natiśānto nirākāra etad evāham āsthitaḥ",
    "index": "7.3"
  },
  {
    "verse": "nātmā bhāveṣu no bhāvas tatrānante niranjane\nity asakto 'spṛhaḥ śānta etad evāham āstitaḥ",
    "index": "7.4"
  },
  {
    "verse": "aho cinmātram evāham indrajālopamaṃ jagat\nato mama kathaṃ kutra heyopādeyakalpanā",
    "index": "7.5"
  },
  {
    "verse": "tadā bandho yadā cittaṃ kiṃcid vāñchati ṣocati\nkiṃcin muñcati gṛhṇāti kiṃcid dhṛṣyati kupyati",
    "index": "8.1"
  },
  {
    "verse": "tadā muktir yadā cittaṃ na vāñchati na śocati\nna muñcati na gṛhṇāti na hṛṣyati na kupyati",
    "index": "8.2"
  },
  {
    "verse": "tadā bandho yadā cittaṃ saktaṃ kāsv api dṛṣṭiṣu\ntadā mokṣo yadā cittam asaktaṃ sarvadṛṣṭiṣu",
    "index": "8.3"
  },
  {
    "verse": "yadā nāhaṃ tadā mokṣo yadāhaṃ bandhanaṃ tadā\nmatveti helayā kiṃcit mā gṛhāṇa vimuñca mā",
    "index": "8.4"
  },
  {
    "verse": "kṛtākṛte ca dvandvāni kadā śāntāni kasya vā\nevaṃ jñātveha nirvedād bhava tyāgaparo 'vratī",
    "index": "9.1"
  },
  {
    "verse": "kasyāpi tāta dhanyasya lokaceṣṭāvalokanāt\njīvitecchā bubhukṣā ca bubhutsopaśamaḥ gatāḥ",
    "index": "9.2"
  },
  {
    "verse": "anityaṃ sarvam evedaṃ tāpatritayadūṣitam\nasāraṃ ninditaṃ heyam iti niścitya śāmyati",
    "index": "9.3"
  },
  {
    "verse": "ko 'sau kālo vayaḥ kiṃ vā yatra dvandvāni no nṛṇām\ntāny upekṣya yathāprāptavartī siddhim avāpnuyāt",
    "index": "9.4"
  },
  {
    "verse": "nānā mataṃ maharṣīṣāṃ sādhūnāṃ yogināṃ tathā\ndṛṣṭvā nirvedam āpannaḥ ko na śāmyati mānavaḥ",
    "index": "9.5"
  },
  {
    "verse": "kṛtvā mūrtiparijñānaṃ caitanyasya na kiṃ guruḥ\nnirvedasamatāyuktyā yas tārayati saṃsṛteḥ",
    "index": "9.6"
  },
  {
    "verse": "paśya bhūtavikārāṃs tvaṃ bhūtamātrān yathārthataḥ\ntatkṣaṇād bandhanirmuktaḥ svarūpastho bhaviṣyasi",
    "index": "9.7"
  },
  {
    "verse": "vāsanā eva saṃsāra iti sarvā vimuñca tāḥ\ntattyāgo vāsanātyāgāt sthitir adya yathā tathā",
    "index": "9.8"
  },
  {
    "verse": "vihāya vairiṇaṃ kāmam arthaṃ cānarthasaṅkulam\ndharmam apy etayor hetuṃ sarvatrānādaraṃ kuru",
    "index": "10.1"
  },
  {
    "verse": "svapnendrajālavat paśya dināni trīṇi pañca vā\nmitrakṣetradhanāgāradāradāyādisampadaḥ",
    "index": "10.2"
  },
  {
    "verse": "yatra yatra bhavet tṛṣṇā, saṃsāraṃ viddhi tatra vai\nprauḍhavairāgyam āśritya vītatṛṣṇaḥ sukhī bhava",
    "index": "10.3"
  },
  {
    "verse": "tṛṣṇāmātrātmako bandhas, tannāśo mokṣa ucyate\nbhavāsaṃsaktimātreṇa prāptituṣṭir muhurmuhuḥ",
    "index": "10.4"
  },
  {
    "verse": "tvam ekaś cetanaḥ śuddho jaḍaṃ viśvam asat tathā\navidyāpi na kiṃcit sā kā bubhutsā tathāpi te",
    "index": "10.5"
  },
  {
    "verse": "rājyaṃ sutāḥ kalatrāṇi śarīrāṇi sukhāni ca\nsaṃsaktasyāpi naṣṭāni tava janmani janmani",
    "index": "10.6"
  },
  {
    "verse": "alam arthena kāmena sukṛtenāpi karmaṇā\nebhyaḥ saṃsārakāntāre na viśrāntam abhūn manaḥ",
    "index": "10.7"
  },
  {
    "verse": "kṛtaṃ na kati janmāni kāyena manasā girā\nduḥkham āyāsadaṃ karma tad adyāpy uparamyatām",
    "index": "10.8"
  },
  {
    "verse": "bhāvābhāvavikāraś ca svabhāvād iti niścayī\nnirvikāro gatakleśaḥ sukhenaivopaśāmyati",
    "index": "11.1"
  },
  {
    "verse": "īśvaraḥ sarvanirmātā nehānya iti niścayī\nantargalitasarvāśaḥ śāntaḥ kvāpi na sajjate",
    "index": "11.2"
  },
  {
    "verse": "āpadaḥ sampadaḥ kāle daivād eveti niścayī\ntṛptaḥ svasthendriyo nityaṃ na vāñchati na śocati",
    "index": "11.3"
  },
  {
    "verse": "sukhaduḥkhe janmamṛtyū daivād eveti niścayī\nsādhyādarśī nirāyāsaḥ kurvann api na lipyate",
    "index": "11.4"
  },
  {
    "verse": "cintayā jāyate duḥkhaṃ nānyatheheti niścayī\ntayā hīnaḥ sukhī śāntaḥ sarvatra galitaspṛhaḥ",
    "index": "11.5"
  },
  {
    "verse": "nāhaṃ deho na me deho bodho 'ham iti niścayī\nkaivalyam iva saṃprāpto na smaraty akṛtaṃ kṛtam",
    "index": "11.6"
  },
  {
    "verse": "ābrahmastambaparyantam aham eveti niścayī\nnirvikalpaḥ śuciḥ śāntaḥ prāptāprāptavinirvṛtaḥ",
    "index": "11.7"
  },
  {
    "verse": "nānāścaryam idaṃ viśvaṃ na kiṃcid iti niścayī\nnirvāsanaḥ sphūrtimātro na kiṃcid iva śāmyati",
    "index": "11.8"
  },
  {
    "verse": "kāyakṛtyāsahaḥ pūrvaṃ tato vāgvistarāsahaḥ\natha cintāsahas tasmād evam evāham āsthitaḥ",
    "index": "12.1"
  },
  {
    "verse": "prītyabhāvena śabdāder adṛśyatvena cātmanaḥ\nvikṣepaikāgrahṛdaya evam evāhaṃ āsthitaḥ",
    "index": "12.2"
  },
  {
    "verse": "samādhyāsādivikṣiptau vyavahāraḥ samādhaye\nevaṃ vilokya niyamam evam evāham āsthitaḥ",
    "index": "12.3"
  },
  {
    "verse": "heyopādeyavirahād evaṃ harṣaviṣādayoḥ\nabhāvād adya he brahmann evam evāham āsthitaḥ",
    "index": "12.4"
  },
  {
    "verse": "āśramānāśramaṃ dhyānaṃ cittasvīkṛtavarjanam\nvikalpaṃ mama vīkṣyaitair evam evāham āsthitaḥ",
    "index": "12.5"
  },
  {
    "verse": "karmānuṣṭhānam ajñānād yathaivoparamas tathā\nbuddhvā saṃyag idaṃ tattvam evam evāham āsthitaḥ",
    "index": "12.6"
  },
  {
    "verse": "acintyaṃ cintyamāno 'pi cintārūpaṃ bhajaty asau\ntyaktvā tadbhāvanaṃ tasmād evam evāham āsthitaḥ",
    "index": "12.7"
  },
  {
    "verse": "evam eva kṛtaṃ yena sa kṛtārtho bhaved asau\nevam eva svabhāvo yaḥ sa kṛtārtho bhaved asau",
    "index": "12.8"
  },
  {
    "verse": "akiṃcanabhavaṃ svāsthyaṃ kaupīnatve 'pi durlabham\ntyāgādāne vihāyāsmād aham āse yathāsukham",
    "index": "13.1"
  },
  {
    "verse": "kutrāpi khedaḥ kāyasya, jihvā kutrāpi khidyate\nmanaḥ kutrāpi tat tyaktvā puruṣārthe sthitaḥ sukham",
    "index": "13.2"
  },
  {
    "verse": "kṛtaṃ kim api naiva syād iti sañcintya tattvataḥ\nyadā yat kartum āyāti tat kṛtvāse yathāsukham",
    "index": "13.3"
  },
  {
    "verse": "karmanaiṣkarmyanirbandhabhāvā dehasthayoginaḥ\nsaṃyogāyogavirahād aham āse yathāsukham",
    "index": "13.4"
  },
  {
    "verse": "arthānarthau na me sthityā gatyā na śayanena vā\ntiṣṭhan gacchan svapan tasmād aham āse yathāsukham",
    "index": "13.5"
  },
  {
    "verse": "svapato nāsti me hāniḥ siddhir yatnavato na vā\nnāśollāsau vihāyāsmād aham āse yathāsukham",
    "index": "13.6"
  },
  {
    "verse": "sukhādirūpā niyamaṃ bhāveṣv ālokya bhūriśaḥ\nśubhāśubhe vihāyāsmād aham āse yathāsukham",
    "index": "13.7"
  },
  {
    "verse": "prakṛtyā śūnyacitto yaḥ pramādād bhāvabhāvanaḥ\nnidrito bodhita iva kṣīṇasaṃsmaraṇo hi saḥ",
    "index": "14.1"
  },
  {
    "verse": "kva dhanāni kva mitrāṇi kva me viṣayadasyavaḥ\nkva śāstraṃ kva ca vijñānaṃ yadā me galitā spṛhā",
    "index": "14.2"
  },
  {
    "verse": "vijñāte sākṣipuruṣe paramātmani ceśvare\nnairāśye bandhamokṣe ca na cintā muktaye mama",
    "index": "14.3"
  },
  {
    "verse": "antarvikalpaśūnyasya bahiḥ svacchandacāriṇaḥ\nbhrāntasyeva daśās tās tās tādṛśā eva jānate",
    "index": "14.4"
  },
  {
    "verse": "yathātathopadeśena kṛtārthaḥ sattvabuddhimān\nājīvam api jijñāsuḥ paras tatra vimuhyati",
    "index": "15.1"
  },
  {
    "verse": "mokṣo viṣayavairasyaṃ bandho vaiṣayiko rasaḥ\netāvad eva vijñānaṃ yathecchasi tathā kuru",
    "index": "15.2"
  },
  {
    "verse": "vāgmiprājñamahodyogaṃ janaṃ mūkajaḍālasam\nkaroti tattvabodho 'yam atas tyakto bubhukṣubhiḥ",
    "index": "15.3"
  },
  {
    "verse": "na tvaṃ deho na te deho bhoktā kartā na vā bhavān\ncidrūpo 'si sadā sākṣī nirapekṣaḥ sukhaṃ cara",
    "index": "15.4"
  },
  {
    "verse": "rāgadveṣau manodharmau na manas te kadācana\nnirvikalpo 'si bodhātmā nirvikāraḥ sukhaṃ cara",
    "index": "15.5"
  },
  {
    "verse": "sarvabhūteṣu cātmānaṃ sarvabhūtāni cātmani\nvijñāya nirahaṃkāro nirmamas tvaṃ sukhī bhava",
    "index": "15.6"
  },
  {
    "verse": "viṣvaṃ sphurati yatredaṃ taraṅgā iva sāgare\ntat tvam eva na sandehaś cinmūrte vijvaro bhava",
    "index": "15.7"
  },
  {
    "verse": "śraddhatsva tāta śraddhatsva nātra mohaṃ kuruṣva bhoḥ\njñānasvarūpo bhagavān ātmā tvaṃ prakṛteḥ paraḥ",
    "index": "15.8"
  },
  {
    "verse": "guṇaiḥ saṃveṣṭito dehas tiṣṭhaty āyāti yāti ca\nātmā na gantā nāgantā kim enam anuśocasi",
    "index": "15.9"
  },
  {
    "verse": "dehas tiṣṭhatu kalpāntaṃ gacchatv adyaiva vā punaḥ\nkva vṛddhiḥ kva ca vā hānis tava cinmātrarūpiṇaḥ",
    "index": "15.10"
  },
  {
    "verse": "tvayy anantamahāmbhodhau viśvavīciḥ svabhāvataḥ\nudetu vāstam āyātu na te vṛddhir na vā kṣatiḥ",
    "index": "15.11"
  },
  {
    "verse": "tāta cinmātrarūpo 'si na te bhinnam idaṃ jagat\nataḥ kasya kathaṃ kutra heyopādeyakalpanā",
    "index": "15.12"
  },
  {
    "verse": "ekasminn avyaye śānte cidākāśe 'male tvayi\nkuto janma kutaḥ karma kuto 'haṃkāra eva ca",
    "index": "15.13"
  },
  {
    "verse": "yat tvaṃ paśyasi tatraikas tvam eva pratibhāsase\nkiṃ pṛthak bhāsate svarṇāt kaṭakāṅgadanūpuram",
    "index": "15.14"
  },
  {
    "verse": "ayaṃ so 'ham ayam nāhaṃ vibhāgam iti santyaja\nsarvam ātmeti niścitya niḥsaṅkalpaḥ sukhī bhava",
    "index": "15.15"
  },
  {
    "verse": "tavaivājñānato viśvaṃ tvam ekaḥ paramārthataḥ\ntvatto 'nyo nāsti saṃsārī nāsaṃsārī ca kaścana",
    "index": "15.16"
  },
  {
    "verse": "bhrāntimātram idaṃ viśvaṃ na kiṃcid iti niścayī\nnirvāsanaḥ sphūrtimātro na kiṃcid iva śāmyati",
    "index": "15.17"
  },
  {
    "verse": "eka eva bhavāmbhodhāv āsīd asti bhaviṣyati\nna te bandho 'sti mokṣo vā kṛtakṛtyaḥ sukhaṃ cara",
    "index": "15.18"
  },
  {
    "verse": "mā saṅkalpavikalpābhyāṃ cittaṃ kṣobhaya cinmaya\nupaśāmya sukhaṃ tiṣṭha svātmany ānandavigrahe",
    "index": "15.19"
  },
  {
    "verse": "tyajaiva dhyānaṃ sarvatra mā kiṃcid dhṛdi dhāraya\nātmā tvaṃ mukta evāsi kiṃ vimṛśya kariṣyasi",
    "index": "15.20"
  },
  {
    "verse": "ācakṣva śṛṇu vā tāta nānāśāstrāṇyanekaśaḥ\ntathāpi na tava svāsthyaṃ sarvavismaraṇād ṛte",
    "index": "16.1"
  },
  {
    "verse": "bhogaṃ karma samādhiṃ vā kuru vijña tathāpi te\ncittaṃ nirastasarvāśam atyarthaṃ rocayiṣyati",
    "index": "16.2"
  },
  {
    "verse": "āyāsāt sakalo duḥkhī nainaṃ jānāti kaścana\nanenaivopadeśena dhanyaḥ prāpnoti nirvṛtim",
    "index": "16.3"
  },
  {
    "verse": "vyāpāre khidyate yas tu nimeṣonmeṣayor api\ntasyālasyadhurīṇasya sukhaṃ nānyasya kasyacit",
    "index": "16.4"
  },
  {
    "verse": "idaṃ kṛtam idaṃ neti dvandvair muktaṃ yadā manaḥ\ndharmārthakāmamokṣeṣu nirapekṣaṃ tadā bhavet",
    "index": "16.5"
  },
  {
    "verse": "virakto viṣayadveṣṭā rāgī viṣayalolupaḥ\ngrahamokṣavihīnas tu na virakto na rāgavān",
    "index": "16.6"
  },
  {
    "verse": "heyopādeyatā tāvat saṃsāraviṭapāṅkuraḥ\nspṛhā jīvati yāvad vai nirvicāradaśāspadam",
    "index": "16.7"
  },
  {
    "verse": "pravṛttau jāyate rāgo nirvṛttau dveṣa eva hi\nnirdvandvo bālavad dhīmān evam eva vyavasthitaḥ",
    "index": "16.8"
  },
  {
    "verse": "hātum icchati saṃsāraṃ rāgī duḥkhajihāsayā\nvītarāgo hi nirduḥkhas tasminn api na khidyati",
    "index": "16.9"
  },
  {
    "verse": "yasyābhimāno mokṣe 'pi dehe 'pi mamatā tathā\nna ca jñānī na vā yogī kevalaṃ duḥkhabhāg asau",
    "index": "16.10"
  },
  {
    "verse": "haro yady upadeṣṭā te hariḥ kamalajo 'pi vā\ntathāpi na tava svāsthyaṃ sarvavismaraṇād ṛte",
    "index": "16.11"
  },
  {
    "verse": "tena jñānaphalaṃ prāptaṃ yogābhyāsaphalaṃ tathā\ntṛptaḥ svacchendriyo nityam ekākī ramate tu yaḥ",
    "index": "17.1"
  },
  {
    "verse": "na kadācij jagaty asmiṃs tattvajño hanta khidyati\nyata ekena tenedaṃ pūrṇaṃ brahmāṇḍamaṇḍalam",
    "index": "17.2"
  },
  {
    "verse": "na jātu viṣayāḥ ke 'pi svārāmaṃ harṣayanty amī\nsallakīpallavaprītam ivebhaṃ nimbapallavāḥ",
    "index": "17.3"
  },
  {
    "verse": "yas tu bhogeṣu bhukteṣu na bhavaty adhivāsitaḥ\nabhukteṣu nirākāṅkṣī tādṛśo bhavadurlabhaḥ",
    "index": "17.4"
  },
  {
    "verse": "bubhukṣur iha saṃsāre mumukṣur api dṛśyate\nbhogamokṣanirākāṅkṣī viralo hi mahāśāyaḥ",
    "index": "17.5"
  },
  {
    "verse": "dharmārthakāmamokṣeṣu jīvite maraṇe tathā\nkasyāpy udāracittasya heyopādeyatā na hi",
    "index": "17.6"
  },
  {
    "verse": "vāñchā na viśvavilaye na dveṣas tasya ca sthitau\nyathā jīvikayā tasmād dhanya āste yathā sukhaṃ",
    "index": "17.7"
  },
  {
    "verse": "kṛtārtho 'nena jñānenety evaṃ galitadhīḥ kṛtī\npaśyan śṛṇvan spṛśan jighrann aśnann aste yathā sukhaṃ",
    "index": "17.8"
  },
  {
    "verse": "śūnyā dṛṣṭir vṛthā ceṣṭā vikalānīndriyāṇi ca\nna spṛhā na viraktir vā kṣīṇasaṃsārasāgare",
    "index": "17.9"
  },
  {
    "verse": "na jagarti na nidrāti nonmīlati na mīlati\naho paradaśā kvāpi vartate muktacetasaḥ",
    "index": "17.10"
  },
  {
    "verse": "sarvatra dṛśyate svasthaḥ sarvatra vimalāśayaḥ\nsamastavāsanā mukto muktaḥ sarvatra rājate",
    "index": "17.11"
  },
  {
    "verse": "paśyan śṛṇvan spṛśan jighrann aśnan gṛhṇan vadanvrajan\nīhitānīhitair mukto mukta eva mahāśayaḥ",
    "index": "17.12"
  },
  {
    "verse": "na nindati na ca stauti na hṛṣyati na kupyati\nna dadāti na gṛhṇāti muktaḥ sarvatra nīrasaḥ",
    "index": "17.13"
  },
  {
    "verse": "sānurāgāṃ striyaṃ dṛṣṭvā mṛtyuṃ vā samupasthitam\navihvalamanāḥ svastho mukta eva mahāśayaḥ",
    "index": "17.14"
  },
  {
    "verse": "sukhe duḥkhe nare nāryāṃ saṃpatsu ca vipatsu ca\nviśeṣo naiva dhīrasya sarvatra samadarśinaḥ",
    "index": "17.15"
  },
  {
    "verse": "na hiṃsā naiva kāruṇyaṃ nauddhatyaṃ na ca dīnatā\nnāścaryaṃ naiva ca kṣobhaḥ kṣīṇasaṃsaraṇe nare",
    "index": "17.16"
  },
  {
    "verse": "na mukto viṣayadveṣṭā na vā viṣayalolupaḥ\nasaṃsaktamanā nityaṃ prāptāprāptam upāśnute",
    "index": "17.17"
  },
  {
    "verse": "samādhānāsamādhānahitāhitavikalpanāḥ\nśūnyacitto na jānāti kaivalyam iva saṃsthitaḥ",
    "index": "17.18"
  },
  {
    "verse": "nirmamo nirahaṃkāro na kiṃcid iti niścitaḥ\nantargalitasarvāśaḥ kurvann api karoti na",
    "index": "17.19"
  },
  {
    "verse": "manaḥprakāśasammohasvapnajāḍyavivarjitaḥ\ndaśāṃ kām api saṃprāpto bhaved galitamānasaḥ",
    "index": "17.20"
  },
  {
    "verse": "yasya bodhodaye tāvat svapnavad bhavati bhramaḥ\ntasmai sukhaikarūpāya namaḥ śāntāya tejase",
    "index": "18.1"
  },
  {
    "verse": "arjayitvākhilān arthān bhogān āpnoti puṣkalān\nna hi sarvaparityāgam antareṇa sukhī bhavet",
    "index": "18.2"
  },
  {
    "verse": "kartavyaduḥkhamārtaṇḍajvālād agdhāntarātmanaḥ\nkutaḥ praśamapīyūṣadhārāsāram ṛte sukham",
    "index": "18.3"
  },
  {
    "verse": "bhavo 'yaṃ bhāvanāmātro na kiṃcit paramarthataḥ\nnāsty abhāvaḥ svabhāvanāṃ bhāvābhāvavibhāvinām",
    "index": "18.4"
  },
  {
    "verse": "na dūraṃ na ca saṅkocāl labdham evātmanaḥ padam\nnirvikalpaṃ nirāyāsaṃ nirvikāraṃ nirañjanam",
    "index": "18.5"
  },
  {
    "verse": "vyāmohamātraviratau svarūpādānamātrataḥ\nvītaśokā virājante nirāvaraṇadṛṣṭayaḥ",
    "index": "18.6"
  },
  {
    "verse": "samastaṃ kalpanāmātram ātmā muktaḥ sanātanaḥ\niti vijñāya dhīro hi kim abhyasyati bālavat",
    "index": "18.7"
  },
  {
    "verse": "ātmā brahmeti niścitya bhāvābhāvau ca kalpitau\nniṣkāmaḥ kiṃ vijānāti kiṃ brūte ca karoti kiṃ",
    "index": "18.8"
  },
  {
    "verse": "ayaṃ so 'ham ayaṃ nāham iti kṣīṇā vikalpanāḥ\nsarvam ātmeti niścitya tūṣṇībhūtasya yoginaḥ",
    "index": "18.9"
  },
  {
    "verse": "na vikṣepo na caikāgryaṃ nātibodho na mūḍhatā\nna sukhaṃ na ca vā duḥkham upaśāntasya yoginaḥ",
    "index": "18.10"
  },
  {
    "verse": "svārājye bhaikṣavṛttau ca lābhālābhe jane vane\nnirvikalpasvabhāvasya na viṣeso 'sti yoginaḥ",
    "index": "18.11"
  },
  {
    "verse": "kva dharmaḥ kva ca vā kāmaḥ kva cārthaḥ kva vivekitā\nidaṃ kṛtam idaṃ neti dvandvair muktasya yoginaḥ",
    "index": "18.12"
  },
  {
    "verse": "kṛtyaṃ kim api naivāsti na kāpi hṛdi rañjanā\nyathājīvanam eveha jīvanmuktasya yoginaḥ",
    "index": "18.13"
  },
  {
    "verse": "kva mohaḥ kva ca vā viśvaṃ kva tad dhyānaṃ kva muktatā\nsarvasaṅkalpasīmāyāṃ viśrāntasya mahātmanaḥ",
    "index": "18.14"
  },
  {
    "verse": "yena viśvam idaṃ dṛṣṭaṃ sa nāstīti karotu vai\nnirvāsanaḥ kiṃ kurute paśyann api na paśyati",
    "index": "18.15"
  },
  {
    "verse": "yena dṛṣṭaṃ paraṃ brahma so 'haṃ brahmeti cintayet\nkiṃ cintayati niścinto dvitīyaṃ yo na paśyati",
    "index": "18.16"
  },
  {
    "verse": "dṛṣṭo yenātmavikṣepo nirodhaṃ kurute tv asau\nudāras tu na vikṣiptaḥ sādhyābhāvāt karoti kim",
    "index": "18.17"
  },
  {
    "verse": "dhīro lokaviparyasto varttamāno 'pi lokavat\nna samādhiṃ na vikṣepaṃ na lepaṃ svasya paśyati",
    "index": "18.18"
  },
  {
    "verse": "bhāvābhāvavihīno yas tṛpto nirvāsano budhaḥ\nnaiva kiṃcit kṛtaṃ tena lokadṛṣṭyā vikurvatā",
    "index": "18.19"
  },
  {
    "verse": "pravṛttau vā nirvṛttau vā naiva dhīrasya durgrahaḥ\nyadā yat kartum āyāti tatkṛtvā tiṣṭhataḥ sukham",
    "index": "18.20"
  },
  {
    "verse": "nirvāsano nirālambaḥ svacchando muktabandhanaḥ\nkṣiptaḥ saṃskāravātena ceṣṭate śuṣkaparṇavat",
    "index": "18.21"
  },
  {
    "verse": "asaṃsārasya tu kvāpi na harṣo na viṣāditā\nsa śītalamanā nityaṃ videha iva rājate",
    "index": "18.22"
  },
  {
    "verse": "kutrāpi na jihāsāsti nāśo vāpi na kutracit\nātmārāmasya dhīrasya śītalācchatarātmanaḥ",
    "index": "18.23"
  },
  {
    "verse": "prakṛtyā śūnyacittasya kurvato 'sya yadṛcchayā\nprākṛtasyeva dhīrasya na māno nāvamānatā",
    "index": "18.24"
  },
  {
    "verse": "kṛtaṃ dehena karmedaṃ na mayā śuddharūpiṇā\niti cintānurodhī yaḥ kurvann api karoti na",
    "index": "18.25"
  },
  {
    "verse": "atadvādīva kurute na bhaved api bāliśaḥ\njīvanmuktaḥ sukhī śrīmān saṃsarann api śobhate",
    "index": "18.26"
  },
  {
    "verse": "nānāvicārasuśrānto dhīro viśrāntim āgataḥ\nna kalpate na jānāti na śṛṇoti na paśyati",
    "index": "18.27"
  },
  {
    "verse": "asamādher avikṣepān na mumukṣur na cetaraḥ\nniścitya kalpitaṃ paśyan brahmaivāste mahāśayaḥ",
    "index": "18.28"
  },
  {
    "verse": "yasyāntaḥ syād ahaṅkāro na karoti karoti saḥ\nnirahaṅkāradhīreṇa na kiṃcid akṛtaṃ kṛtam",
    "index": "18.29"
  },
  {
    "verse": "nodvignaṃ na ca santuṣṭam akartṛ spandavarjitam\nnirāśaṃ gatasandehaṃ cittaṃ muktasya rājate",
    "index": "18.30"
  },
  {
    "verse": "nirdhyātuṃ ceṣṭituṃ vāpi yac cittaṃ na pravarttate\nnirnimittam idaṃ kin tu nirdhyāyati viceṣṭate",
    "index": "18.31"
  },
  {
    "verse": "tattvaṃ yathārtham ākarṇya mandaḥ prāpnoti mūḍhatām\natha vāyāti saṅkocam amūḍhaḥ ko 'pi mūḍhavat",
    "index": "18.32"
  },
  {
    "verse": "ekāgratā nirodho vā mūḍhair abhyasyate bhṛśam\ndhīrāḥ kṛtyaṃ na paśyanti suptavat svapade sthitāḥ",
    "index": "18.33"
  },
  {
    "verse": "aprayatnāt prayatnād vā mūḍho nāpnoti nirvṛtim\ntattvaniścayamātreṇa prājño bhavati nirvṛtaḥ",
    "index": "18.34"
  },
  {
    "verse": "śuddhaṃ buddhaṃ priyaṃ pūrṇaṃ niṣprapañcaṃ nirāmayam\nātmānaṃ taṃ na jānanti tatrābhyāsaparā janāḥ",
    "index": "18.35"
  },
  {
    "verse": "nāpnoti karmaṇā mokṣaṃ vimūḍho 'bhyāsarūpiṇā\ndhanyo vijñānamātreṇa muktas tiṣṭhaty avikriyaḥ",
    "index": "18.36"
  },
  {
    "verse": "mūḍho nāpnoti tad brahma yato bhavitum icchati\nanicchann api dhīro hi parabrahmasvarūpabhāk",
    "index": "18.37"
  },
  {
    "verse": "nirādhārā grahavyagrā mūḍhāḥ saṃsārapoṣakāḥ\netasyānarthamūlasya mūlacchedaḥ kṛto budhaiḥ",
    "index": "18.38"
  },
  {
    "verse": "na śāntiṃ labhate mūḍho yataḥ śamitum icchati\ndhīras tattvaṃ viniścitya sarvadā śāntamānasaḥ",
    "index": "18.39"
  },
  {
    "verse": "kvātmano darśanaṃ tasya yad dṛṣṭam avalambate\ndhīrās taṃ taṃ na paśyanti paśyanty ātmānam avyayam",
    "index": "18.40"
  },
  {
    "verse": "kva nirodho vimūḍhasya yo nirbandhaṃ karoti vai\nsvārāmasyaiva dhīrasya sarvadāsāv akṛtrimaḥ",
    "index": "18.41"
  },
  {
    "verse": "bhāvasya bhāvakaḥ kaścin na kiṃcid bhāvako 'paraḥ\nubhayābhāvakaḥ kaścid evam eva nirākulaḥ",
    "index": "18.42"
  },
  {
    "verse": "śuddham advayam ātmānaṃ bhāvayanti kubuddhayaḥ\nna tu jānanti saṃmohād yāvajjīvam anirvṛtāḥ",
    "index": "18.43"
  },
  {
    "verse": "mumukṣor buddhir ālambam antareṇa na vidyate\nnirālambaiva niṣkāmā buddhir muktasya sarvadā",
    "index": "18.44"
  },
  {
    "verse": "viṣayadvīpino vīkṣya cakitāḥ śaraṇārthinaḥ\nviśanti jhaṭiti kroḍaṃ nirodhaikāgryasiddhaye",
    "index": "18.45"
  },
  {
    "verse": "nirvāsanaṃ hariṃ dṛṣṭvā tūṣṇīṃ viṣayadantinaḥ\npalāyante na śaktās te sevante kṛtacāṭavaḥ",
    "index": "18.46"
  },
  {
    "verse": "na muktikārikāṃ dhatte niḥśaṅko yuktamānasaḥ\npaśyañ chṛṇvan spṛśañ jighrann aśnann āste yathāsukham",
    "index": "18.47"
  },
  {
    "verse": "vastuśravaṇamātreṇa śuddhabuddhir nirākulaḥ\nnaivācāramanācāram audāsyaṃ vā prapaśyati",
    "index": "18.48"
  },
  {
    "verse": "yadā yat kartum āyāti tadā tatkurute ṛjuḥ\nśubhaṃ vāpy aśubhaṃ vāpi tasya ceṣṭā hi bālavat",
    "index": "18.49"
  },
  {
    "verse": "svātantryāt sukham āpnoti svātantryāl labhate param\nsvātantryān nirvṛtiṃ gacchet svātantryāt paramaṃ padam",
    "index": "18.50"
  },
  {
    "verse": "akartṛtvam abhoktṛtvaṃ svātmano manyate yadā\ntadā kṣīṇā bhavanty eva samastāś cittavṛttayaḥ",
    "index": "18.51"
  },
  {
    "verse": "ucchṛṅkhalāpy akṛtikā sthitir dhīrasya rājate\nna tu saspṛhacittasya śāntir mūḍhasya kṛtrimā",
    "index": "18.52"
  },
  {
    "verse": "vilasanti mahābhogair viśanti girigahvarān\nnirastakalpanā dhīrā abaddhā muktabuddhayaḥ",
    "index": "18.53"
  },
  {
    "verse": "śrotriyaṃ devatāṃ tīrtham aṅganāṃ bhūpatiṃ priyam\ndṛṣṭvā sampūjya dhīrasya na kāpi hṛdi vāsanā",
    "index": "18.54"
  },
  {
    "verse": "bhṛtyaiḥ putraiḥ kalatraiś ca dauhitraiś cāpi gotrajaiḥ\nvihasya dhikkṛto yogī na yāti vikṛtiṃ manāk",
    "index": "18.55"
  },
  {
    "verse": "santuṣṭo 'pi na santuṣṭaḥ khinno 'pi na ca khidyate\ntasyāścaryadaśāṃ tāṃ tāṃ tādṛśā eva jānate",
    "index": "18.56"
  },
  {
    "verse": "kartavyataiva saṃsāro na tāṃ paśyanti sūrayaḥ\nśūnyākārā nirākārā nirvikārā nirāmayāḥ",
    "index": "18.57"
  },
  {
    "verse": "akurvann api saṃkṣobhād vyagraḥ sarvatra mūḍhadhīḥ\nkurvann api tu kṛtyāni kuśalo hi nirākulaḥ",
    "index": "18.58"
  },
  {
    "verse": "sukham āste sukhaṃ śete sukham āyāti yāti ca\nsukhaṃ vakti sukhaṃ bhuṅkte vyavahāre 'pi śāntadhīḥ",
    "index": "18.59"
  },
  {
    "verse": "svabhāvād yasya naivārtir lokavad vyavahāriṇaḥ\nmahāhrada ivākṣobhyo gatakleśaḥ suśobhate",
    "index": "18.60"
  },
  {
    "verse": "nivṛttir api mūḍhasya pravṛttir upajāyate\npravṛttir api dhīrasya nivṛttiphalabhāginī",
    "index": "18.61"
  },
  {
    "verse": "parigraheṣu vairāgyaṃ prāyo mūḍhasya dṛśyate\ndehe vigalitāśasya kva rāgaḥ kva virāgatā",
    "index": "18.62"
  },
  {
    "verse": "bhāvanābhāvanāsaktā dṛṣṭir mūḍhasya sarvadā\nbhāvyabhāvanayā sā tu svasthasyādṛṣṭirūpiṇī",
    "index": "18.63"
  },
  {
    "verse": "sarvārambheṣu niṣkāmo yaś cared bālavan muniḥ\nna lepas tasya śuddhasya kriyamāṇe 'pi karmaṇi",
    "index": "18.64"
  },
  {
    "verse": "sa eva dhanya ātmajñaḥ sarvabhāveṣu yaḥ samaḥ\npaśyan śṛṇvan spṛśan jighrann aśnan nistarṣamānasaḥ",
    "index": "18.65"
  },
  {
    "verse": "kva saṃsāraḥ kva cābhāsaḥ kva sādhyaṃ kva ca sādhanam\nākāśasyeva dhīrasya nirvikalpasya sarvadā",
    "index": "18.66"
  },
  {
    "verse": "sa jayaty arthasaṃnyāsī pūrṇasvarasavigrahaḥ\nakṛtrimo 'navacchinne samādhir yasya vartate",
    "index": "18.67"
  },
  {
    "verse": "bahunātra kim uktena jñātatattvo mahāśayaḥ\nbhogamokṣanirākāṅkṣī sadā sarvatra nīrasaḥ",
    "index": "18.68"
  },
  {
    "verse": "mahadādi jagaddvaitaṃ nāmamātravijṛmbhitam\nvihāya śuddhabodhasya kiṃ kṛtyam avaśiṣyate",
    "index": "18.69"
  },
  {
    "verse": "bhramabhūtam idaṃ sarvaṃ kiṃcin nāstīti niścayī\nalakṣyasphuraṇaḥ śuddhaḥ svabhāvenaiva śāmyati",
    "index": "18.70"
  },
  {
    "verse": "śuddhasphuraṇarūpasya dṛśyabhāvam apaśyataḥ\nkva vidhiḥ kva ca vairāgyaṃ kva tyāgaḥ kva śamo 'pi vā",
    "index": "18.71"
  },
  {
    "verse": "sphurato 'nantarūpeṇa prakṛtiṃ ca na paśyataḥ\nkva bandhaḥ kva ca vā mokṣaḥ kva harṣaḥ kva viṣāditā",
    "index": "18.72"
  },
  {
    "verse": "buddhiparyantasaṃsāre māyāmātraṃ vivartate\nnirmamo nirahaṅkāro niṣkāmaḥ śobhate budhaḥ",
    "index": "18.73"
  },
  {
    "verse": "akṣayaṃ gatasantāpam ātmānaṃ paśyato muneḥ\nkva vidyā ca kva vā viśvaṃ kva deho 'haṃ mameti vā",
    "index": "18.74"
  },
  {
    "verse": "nirodhādīni karmāṇi jahāti jaḍadhīr yadi\nmanorathān pralāpāṃś ca kartum āpnoty atatkṣaṇāt",
    "index": "18.75"
  },
  {
    "verse": "mandaḥ śrutvāpi tadvastu na jahāti vimūḍhatām\nnirvikalpo bahiryatnād antarviṣayalālasaḥ",
    "index": "18.76"
  },
  {
    "verse": "jñānād galitakarmā yo lokadṛṣṭyāpi karmakṛt\nnāpnoty avasaraṃ kartuṃ vaktum eva na kiṃcana",
    "index": "18.77"
  },
  {
    "verse": "kva tamaḥ kva prakāśo vā hānaṃ kva ca na kiṃcana\nnirvikārasya dhīrasya nirātaṅkasya sarvadā",
    "index": "18.78"
  },
  {
    "verse": "kva dhairyaṃ kva vivekitvaṃ kva nirātaṅkatāpi vā\nanirvācyasvabhāvasya niḥsvabhāvasya yoginaḥ",
    "index": "18.79"
  },
  {
    "verse": "na svargo naiva narako jīvanmuktir na caiva hi\nbahunātra kim uktena yogadṛṣṭyā na kiṃcana",
    "index": "18.80"
  },
  {
    "verse": "naiva prārthayate lābhaṃ nālābhenānuśocati\ndhīrasya śītalaṃ cittam amṛtenaiva pūritam",
    "index": "18.81"
  },
  {
    "verse": "na śāntaṃ stauti niṣkāmo na duṣṭam api nindati\nsamaduḥkhasukhas tṛptaḥ kiṃcit kṛtyaṃ na paśyati",
    "index": "18.82"
  },
  {
    "verse": "dhīro na dveṣṭi saṃsāram ātmānaṃ na didṛkṣati\nharṣāmarṣavinirmukto na mṛto na ca jīvati",
    "index": "18.83"
  },
  {
    "verse": "niḥsnehaḥ putradārādau niṣkāmo viṣayeṣu ca\nniścintaḥ svaśarīre 'pi nirāśaḥ śobhate budhaḥ",
    "index": "18.84"
  },
  {
    "verse": "tuṣṭiḥ sarvatra dhīrasya yathāpatitavartinaḥ\nsvacchandaṃ carato deśān yatrāstamitaśāyinaḥ",
    "index": "18.85"
  },
  {
    "verse": "patatūdetu vā deho nāsya cintā mahātmanaḥ\nsvabhāvabhūmiviśrāntivismṛtāśeṣasaṃsṛteḥ",
    "index": "18.86"
  },
  {
    "verse": "akiṃcanaḥ kāmacāro nirdvandvaś chinnasaṃśayaḥ\nasaktaḥ sarvabhāveṣu kevalo ramate budhaḥ",
    "index": "18.87"
  },
  {
    "verse": "nirmamaḥ śobhate dhīraḥ samaloṣṭāśmakāñcanaḥ\nsubhinnahṛdayagranthir vinirdhūtarajastamaḥ",
    "index": "18.88"
  },
  {
    "verse": "sarvatrānavadhānasya na kiṃcid vāsanā hṛdi\nmuktātmano vitṛptasya tulanā kena jāyate",
    "index": "18.89"
  },
  {
    "verse": "jānann api na jānāti paśyann api na paśyati\nbruvann api na ca brūte ko 'nyo nirvāsanād ṛte",
    "index": "18.90"
  },
  {
    "verse": "bhikṣur vā bhūpatir vāpi yo niṣkāmaḥ sa śobhate\nbhāveṣu galitā yasya śobhanāśobhanā matiḥ",
    "index": "18.91"
  },
  {
    "verse": "kva svācchandyaṃ kva saṅkocaḥ kva vā tattvaviniścayaḥ\nnirvyājārjavabhūtasya caritārthasya yoginaḥ",
    "index": "18.92"
  },
  {
    "verse": "ātmaviśrāntitṛptena nirāśena gatārtinā\nantar yad anubhūyeta tat kathaṃ kasya kathyate",
    "index": "18.93"
  },
  {
    "verse": "supto 'pi na suṣuptau ca svapne 'pi śayito na ca\njāgare 'pi na jāgarti dhīras tṛptaḥ pade pade",
    "index": "18.94"
  },
  {
    "verse": "jñaḥ sacinto 'pi niścintaḥ sendriyo 'pi nirindriyaḥ\nsabuddhir api nirbuddhiḥ sāhaṅkāro 'nahaṃkṛtiḥ",
    "index": "18.95"
  },
  {
    "verse": "na sukhī na ca vā duḥkhī na virakto na saṅgavān\nna mumukṣur na vā mukto na kiṃcin na ca kiṃcana",
    "index": "18.96"
  },
  {
    "verse": "vikṣepe 'pi na vikṣiptaḥ samādhau na samādhimān\njāḍye 'pi na jaḍo dhanyaḥ pāṇḍitye 'pi na paṇḍitaḥ",
    "index": "18.97"
  },
  {
    "verse": "mukto yathāsthitisvasthaḥ kṛtakartavyanirvṛtaḥ\nsamaḥ sarvatra vaitṛṣṇyān na smaraty akṛtaṃ kṛtam",
    "index": "18.98"
  },
  {
    "verse": "na prīyate vandyamāno nindyamāno na kupyati\nnaivodvijati maraṇe jīvane nābhinandati",
    "index": "18.99"
  },
  {
    "verse": "na dhāvati janākīrṇaṃ nāraṇyam upaśāntadhīḥ\nyathātathā yatratatra sama evāvatiṣṭhate",
    "index": "18.100"
  },
  {
    "verse": "tattvavijñānasandaṃśam ādāya hṛdayodarāt\nnānāvidhaparāmarśaśalyoddhāraḥ kṛto mayā",
    "index": "19.1"
  },
  {
    "verse": "kva dharmaḥ kva ca vā kāmaḥ kva cārthaḥ kva vivekitā\nkva dvaitaṃ kva ca vādvaitaṃ svamahimni sthitasya me",
    "index": "19.2"
  },
  {
    "verse": "kva bhūtaṃ kva bhaviṣyad vā vartamānam api kva vā\nkva deśaḥ kva ca vā nityaṃ svamahimni sthitasya me",
    "index": "19.3"
  },
  {
    "verse": "kva cātmā kva ca vānātmā kva śubhaṃ kvāsubhaṃ yathā\nkva cintā kva ca vācintā svamahimni sthitasya me",
    "index": "19.4"
  },
  {
    "verse": "kva svapnaḥ kva suṣuptir vā kva ca jāgaraṇaṃ tathā\nkva turiyaṃ bhayaṃ vāpi svamahimni sthitasya me",
    "index": "19.5"
  },
  {
    "verse": "kva dūraṃ kva samīpaṃ vā bahyaṃ kvābhyantaraṃ kva vā\nkva sthūlaṃ kva ca vā sūkṣmaṃ svamahimni sthitasya me",
    "index": "19.6"
  },
  {
    "verse": "kva mṛtyurjīvitaṃ vā kva lokāḥ kvāsya kva laukikam\nkva layaḥ kva samādhir vā svamahimni sthitasya me",
    "index": "19.7"
  },
  {
    "verse": "alaṃ trivargakathayā yogasya kathayāpy alam\nalaṃ vijñānakathayā viśrāntasya mamātmani",
    "index": "19.8"
  },
  {
    "verse": "kva bhūtāni kva deho vā kvendriyāṇi kva vā manaḥ\nkva śūnyaṃ kva ca nairāśyaṃ matsvarūpe nirañjane",
    "index": "20.1"
  },
  {
    "verse": "kva śāstraṃ kvātmavijñānaṃ kva vā nirviṣayaṃ manaḥ\nkva tṛptiḥ kva vitṛṣṇatvaṃ gatadvandvasya me sadā",
    "index": "20.2"
  },
  {
    "verse": "kva vidyā kva ca vāvidyā kvāhaṃ kvedaṃ mama kva vā\nkva bandhaḥ kva ca vā mokṣaḥ svarūpasya kva rūpitā",
    "index": "20.3"
  },
  {
    "verse": "kva prārabdhāni karmāṇi jīvanmuktir api kva vā\nkva tad videhakaivalyaṃ nirviśeṣasya sarvadā",
    "index": "20.4"
  },
  {
    "verse": "kva kartā kva ca vā bhoktā niṣkriyaṃ sphuraṇaṃ kva vā\nkvāparokṣaṃ phalaṃ vā kva niḥsvabhāvasya me sadā",
    "index": "20.5"
  },
  {
    "verse": "kva lokaḥ kva mumukṣur vā kva yogī jñānavān kva vā\nkva baddhaḥ kva ca vā muktaḥ svasvarūpe 'ham advaye",
    "index": "20.6"
  },
  {
    "verse": "kva sṛṣṭiḥ kva ca saṃhāraḥ kva sādhyaṃ kva ca sādhanam\nkva sādhakaḥ kva siddhir vā svasvarūpe 'ham advaye",
    "index": "20.7"
  },
  {
    "verse": "kva pramātā pramāṇaṃ vā kva prameyaṃ kva ca pramā\nkva kiṃcit kva na kiṃcid vā sarvadā vimalasya me",
    "index": "20.8"
  },
  {
    "verse": "kva vikṣepaḥ kva caikagryaṃ kva nirbodhaḥ kva mūḍhatā\nkva harṣaḥ kva viṣādo vā sarvadā niṣkriyasya me",
    "index": "20.9"
  },
  {
    "verse": "kva caiṣa vyavahāro vā kva ca sā paramārthatā\nkva sukhaṃ kva ca vā dukhaṃ nirvimarśasya me sadā",
    "index": "20.10"
  },
  {
    "verse": "kva māyā kva ca saṃsāraḥ kva prītir viratiḥ kva vā\nkva jīvaḥ kva ca tadbrahma sarvadā vimalasya me",
    "index": "20.11"
  },
  {
    "verse": "kva pravṛttir nirvṛttir vā kva muktiḥ kva ca bandhanam\nkūṭasthanirvibhāgasya svasthasya mama sarvadā",
    "index": "20.12"
  },
  {
    "verse": "kvopadeśaḥ kva vā śāstraṃ kva śiṣyaḥ kva ca vā guruḥ\nkva cāsti puruṣārtho vā nirupādheḥ śivasya me",
    "index": "20.13"
  },
  {
    "verse": "kva cāsti kva ca vā nāsti kvāsti caikaṃ kva ca dvayam\nbahunātra kim uktena kiṃcin nottiṣṭhate mama",
    "index": "20.14"
  },
  {
    "verse": "ya icchet siddhim āsthātuṃ devatāṃ kāṃ yajeta saḥ",
    "index": "12.321.1"
  },
  {
    "verse": "kuto hy asya dhruvaḥ svargaḥ kuto niḥśreyasaṃ param\nvidhinā kena juhuyād daivaṃ pitryaṃ tathaiva ca",
    "index": "12.321.2"
  },
  {
    "verse": "muktaś ca kāṃ gatiṃ gacchen mokṣaś caiva kimātmakaḥ\nsvargataś caiva kiṃ kuryād yena na cyavate divaḥ",
    "index": "12.321.3"
  },
  {
    "verse": "devatānāṃ ca ko devaḥ pitṝṇāṃ ca tathā pitā\ntasmāt parataraṃ yac ca tan me brūhi pitāmaha",
    "index": "12.321.4"
  },
  {
    "verse": "gūḍhaṃ māṃ praśnavit praśnaṃ pṛcchase tvam ihānagha\nna hy eṣa tarkayā śakyo vaktuṃ varṣaśatair api",
    "index": "12.321.5"
  },
  {
    "verse": "ṛte devaprasādād vā rājañ jñānāgamena vā\ngahanaṃ hy etad ākhyānaṃ vyākhyātavyaṃ tavārihan",
    "index": "12.321.6"
  },
  {
    "verse": "atrāpy udāharantīmam itihāsaṃ purātanam\nnāradasya ca saṃvādam ṛṣer nārāyaṇasya ca",
    "index": "12.321.7"
  },
  {
    "verse": "nārāyaṇo hi viśvātmā caturmūrtiḥ sanātanaḥ\ndharmātmajaḥ saṃbabhūva pitaivaṃ me 'bhyabhāṣata",
    "index": "12.321.8"
  },
  {
    "verse": "kṛte yuge mahārāja purā svāyaṃbhuve 'ntare\nnaro nārāyaṇaś caiva hariḥ kṛṣṇas tathaiva ca",
    "index": "12.321.9"
  },
  {
    "verse": "tebhyo nārāyaṇanarau tapas tepatur avyayau\nbadary-āśramam āsādya śakaṭe kanakāmaye",
    "index": "12.321.10"
  },
  {
    "verse": "aṣṭacakraṃ hi tad yānaṃ bhūtayuktaṃ manoramam\ntatrādyau lokanāthau tau kṛśau dhamanisaṃtatau",
    "index": "12.321.11"
  },
  {
    "verse": "tapasā tejasā caiva durnirīkṣau surair api\nyasya prasādaṃ kurvāte sa devau draṣṭum arhati",
    "index": "12.321.12"
  },
  {
    "verse": "nūnaṃ tayor anumate hṛdi hṛcchayacoditaḥ\nmahāmeror gireḥ śṛṅgāt pracyuto gandhamādanam",
    "index": "12.321.13"
  },
  {
    "verse": "nāradaḥ sumahadbhūtaṃ lokān sarvān acīcarat\ntaṃ deśam agamad rājan badary-āśramam āśugaḥ_1",
    "index": "12.321.14"
  },
  {
    "verse": "tayor āhnikavelāyāṃ tasya kautūhalaṃ tv abhūt\nidaṃ tadāspadaṃ kṛtsnaṃ yasmiṃl lokāḥ pratiṣṭhitāḥ",
    "index": "12.321.15"
  },
  {
    "verse": "sadevāsuragandharvāḥ sar1ṣikiṃnaralelihāḥ\nekā mūrtir iyaṃ pūrvaṃ jātā bhūyaś caturvidhā",
    "index": "12.321.16"
  },
  {
    "verse": "dharmasya kulasaṃtāno mahān ebhir vivardhitaḥ\naho hy anugṛhīto 'dya dharma ebhiḥ surair iha\nnaranārāyaṇābhyāṃ ca kṛṣṇena hariṇā tathā",
    "index": "12.321.17"
  },
  {
    "verse": "tatra kṛṣṇo hariś caiva kasmiṃścit kāraṇāntare\nsthitau dharmottarau hy etau tathā tapasi dhiṣṭhitau",
    "index": "12.321.18"
  },
  {
    "verse": "etau hi paramaṃ dhāma kānayor āhnikakriyā\npitarau sarvabhūtānāṃ daivataṃ ca yaśasvinau\nkāṃ devatāṃ nu yajataḥ pitṝn vā kān mahāmatī",
    "index": "12.321.19"
  },
  {
    "verse": "iti saṃcintya manasā bhaktyā nārāyaṇasya ha\nsahasā prādur abhavat samīpe devayos tadā",
    "index": "12.321.20"
  },
  {
    "verse": "kṛte daive ca pitrye ca tatas tābhyāṃ nirīkṣitaḥ\npūjitaś caiva vidhinā yathāproktena śāstrataḥ",
    "index": "12.321.21"
  },
  {
    "verse": "taṃ dṛṣṭvā mahad āścaryam apūrvaṃ vidhivistaram\nupopaviṣṭaḥ suprīto nārado bhagavān ṛṣiḥ",
    "index": "12.321.22"
  },
  {
    "verse": "nārāyaṇaṃ saṃnirīkṣya prasannenāntarātmanā\nnamas kṛtvā mahādevam idaṃ vacanam abravīt",
    "index": "12.321.23"
  },
  {
    "verse": "vedeṣu sapurāṇeṣu sāṅgopāṅgeṣu gīyase\ntvam ajaḥ śāśvato dhātā mato 'mṛtam anuttamam\npratiṣṭhitaṃ bhūtabhavyaṃ tvayi sarvam idaṃ jagat",
    "index": "12.321.24"
  },
  {
    "verse": "catvāro hy āśramā deva sarve gārhasthyamūlakāḥ\nyajante tvām aharahar nānāmūrtisamāsthitam",
    "index": "12.321.25"
  },
  {
    "verse": "pitā mātā ca sarvasya jagataḥ śāśvato guruḥ\nkaṃ tv adya yajase devaṃ pitaraṃ kaṃ na vidmahe",
    "index": "12.321.26"
  },
  {
    "verse": "avācyam etad vaktavyam ātmaguhyaṃ sanātanam\ntava bhaktimato brahman vakṣyāmi tu yathātatham",
    "index": "12.321.27"
  },
  {
    "verse": "yat tat sūkṣmam avijñeyam avyaktam acalaṃ dhruvam\nindriyair indriyārthaiś ca sarvabhūtaiś ca varjitam",
    "index": "12.321.28"
  },
  {
    "verse": "sa hy antarātmā bhūtānāṃ kṣetrajñaś ceti kathyate\ntriguṇavyatirikto 'sau puruṣaś ceti kalpitaḥ\ntasmād avyaktam utpannaṃ triguṇaṃ dvijasattama",
    "index": "12.321.29"
  },
  {
    "verse": "avyaktā vyaktabhāvasthā yā sā prakṛtir avyayā\ntāṃ yonim āvayor viddhi yo 'sau sada-sadātmakaḥ\nāvābhyāṃ pūjyate 'sau hi daive pitrye ca kalpite",
    "index": "12.321.30"
  },
  {
    "verse": "nāsti tasmāt paro 'nyo hi pitā devo 'tha vā dvijaḥ\nātmā hi nau sa vijñeyas tatas taṃ pūjayāvahe",
    "index": "12.321.31"
  },
  {
    "verse": "tenaiṣā prathitā brahman maryādā lokabhāvinī\ndaivaṃ pitryaṃ ca kartavyam iti tasyānuśāsanam",
    "index": "12.321.32"
  },
  {
    "verse": "brahmā sthāṇur manur dakṣo bhṛgur dharmas tapo damaḥ\nmarīcir aṅgirāatriś ca pulastyaḥ pulahaḥ kratuḥ",
    "index": "12.321.33"
  },
  {
    "verse": "vasiṣṭhaḥ parameṣṭhī ca vivasvān soma eva ca\nkardamaś cāpi yaḥ proktaḥ krodho vikrīta eva ca",
    "index": "12.321.34"
  },
  {
    "verse": "ekaviṃśatir utpannās te prajāpatayaḥ smṛtāḥ\ntasya devasya maryādāṃ pūjayanti sanātanīm",
    "index": "12.321.35"
  },
  {
    "verse": "daivaṃ pitryaṃ ca satataṃ tasya vijñāya tattvataḥ\nātmaprāptāni ca tato jānanti dvijasattamāḥ",
    "index": "12.321.36"
  },
  {
    "verse": "svargasthā api ye kecit taṃ namasyanti dehinaḥ\nte tatprasādād gacchanti tenādiṣṭaphalāṃ gatim",
    "index": "12.321.37"
  },
  {
    "verse": "ye hīnāḥ saptadaśabhir guṇaiḥ karmabhir eva ca\nkalāḥ pañcadaśa tyaktvā te muktā iti niścayaḥ",
    "index": "12.321.38"
  },
  {
    "verse": "muktānāṃ tu gatir brahman kṣetrajña iti kalpitaḥ\nsa hi sarvagataś caiva nirguṇaś caiva kathyate",
    "index": "12.321.39"
  },
  {
    "verse": "dṛśyate jñānayogena āvāṃ ca prasṛtau tataḥ\nevaṃ jñātvā tam ātmānaṃ pūjayāvaḥ sanātanam",
    "index": "12.321.40"
  },
  {
    "verse": "taṃ vedāś cāśramāś caiva nānātanusamāsthitāḥ\nbhaktyā saṃpūjayanty ādyaṃ gatiṃ caiṣāṃ dadāti saḥ",
    "index": "12.321.41"
  },
  {
    "verse": "ye tu tadbhāvitā loke ekāntitvaṃ samāsthitāḥ\netad abhyadhikaṃ teṣāṃ yat te taṃ praviśanty uta",
    "index": "12.321.42"
  },
  {
    "verse": "iti guhyasamuddeśas tava nārada kīrtitaḥ\nbhaktyā premṇā ca viprar1ṣe asmadbhaktyā ca te śrutaḥ",
    "index": "12.321.43"
  },
  {
    "verse": "satpuṣkaracatuṣkā rājīvaśatapādāḥ MBh_12,322.10\nṣaṣṭyā dantair yuktāḥ śuklair aṣṭābhir daṃṣṭrābhir ye\njihvābhir ye viṣvagvaktraṃ lelihyante sūryaprakhyam",
    "index": "12.322.11"
  },
  {
    "verse": "bhaktyā devaṃ viśvotpannaṃ yasmāt sarve lokāḥ sūtāḥ\nvedā dharmā munayaḥ śāntā devāḥ sarve tasya visargāḥ",
    "index": "12.322.12"
  },
  {
    "verse": "atīndriyā nirāhārā aniṣpandāḥ sugandhinaḥ\nkathaṃ te puruṣā jātāḥ kā teṣāṃ gatir uttamā",
    "index": "12.322.13"
  },
  {
    "verse": "ye vimuktā bhavantīha narā bharatasattama\nteṣāṃ lakṣaṇam etad dhi yac chvetadvīpavāsinām",
    "index": "12.322.14"
  },
  {
    "verse": "tasmān me saṃśayaṃ chindhi paraṃ kautūhalaṃ hi me\ntvaṃ hi sarvakathārāmas tvāṃ caivopāśritā vayam",
    "index": "12.322.15"
  },
  {
    "verse": "vistīrṇaiṣā kathā rājañ śrutā me pitṛsaṃnidhau\nsaiṣā tava hi vaktavyā kathāsāro hi sa smṛtaḥ",
    "index": "12.322.16"
  },
  {
    "verse": "rājoparicaro nāma babhūvādhipatir bhuvaḥ\nākhaṇḍalasakhaḥ khyāto bhakto nārāyaṇaṃ harim",
    "index": "12.322.17"
  },
  {
    "verse": "dhārmiko nityabhaktaś ca pitṝn nityam atandritaḥ\nsāmrājyaṃ tena saṃprāptaṃ nārāyaṇavarāt purā",
    "index": "12.322.18"
  },
  {
    "verse": "sātvataṃ vidhim āsthāya prāksūryamukhaniḥsṛtam\npūjayām āsa deveśaṃ taccheṣeṇa pitāmahān",
    "index": "12.322.19"
  },
  {
    "verse": "pitṛśeṣeṇa viprāṃś ca saṃvibhajyāśritāṃś ca saḥ\nśeṣānnabhuk satyaparaḥ sarvabhūteṣv ahiṃsakaḥ\nsarvabhāvena bhaktaḥ sa devadevaṃ janārdanam",
    "index": "12.322.20"
  },
  {
    "verse": "tasya nārāyaṇe bhaktiṃ vahato 'mitrakarśana\nekaśayyāsanaṃ śakro dattavān devarāṭ svayam",
    "index": "12.322.21"
  },
  {
    "verse": "ātmā rājyaṃ dhanaṃ caiva kalatraṃ vāhanāni ca\netad bhagavate sarvam iti tat prekṣitaṃ sadā",
    "index": "12.322.22"
  },
  {
    "verse": "kāmyanaimittikā-jasraṃ yajñiyāḥ paramakriyāḥ\nsarvāḥ sātvatam āsthāya vidhiṃ cakre samāhitaḥ",
    "index": "12.322.23"
  },
  {
    "verse": "pañcarātravido mukhyās tasya gehe mahātmanaḥ\nprāyaṇaṃ bhagavatproktaṃ bhuñjate cāgrabhojanam",
    "index": "12.322.24"
  },
  {
    "verse": "tasya praśāsato rājyaṃ dharmeṇā-mitraghātinaḥ\nnānṛtā vāk samabhavan mano duṣṭaṃ na cābhavat\nna ca kāyena kṛtavān sa pāpaṃ param aṇv api",
    "index": "12.322.25"
  },
  {
    "verse": "ye hi te munayaḥ khyātāḥ sapta citraśikhaṇḍinaḥ\ntair ekamatibhir bhūtvā yat proktaṃ śāstram uttamam",
    "index": "12.322.26"
  },
  {
    "verse": "marīcir atryaṅgirasau pulastyaḥ pulahaḥ kratuḥ\nvasiṣṭhaś ca mahātejā ete citraśikhaṇḍinaḥ",
    "index": "12.322.27"
  },
  {
    "verse": "sapta prakṛtayo hy etās tathā svāyaṃbhuvo 'ṣṭamaḥ\netābhir dhāryate lokas tābhyaḥ śāstraṃ viniḥsṛtam",
    "index": "12.322.28"
  },
  {
    "verse": "ekāgramanaso dāntā munayaḥ saṃyame ratāḥ  MBh_12,322.29\nidaṃ śreya idaṃ brahma idaṃ hitam anuttamam\nlokān saṃcintya manasā tataḥ śāstraṃ pracakrire",
    "index": "12.322.29"
  },
  {
    "verse": "tatra dharmārthakāmā hi mokṣaḥ paścāc ca kīrtitaḥ\nmaryādā vividhāś caiva divi bhūmau ca saṃsthitāḥ",
    "index": "12.322.30"
  },
  {
    "verse": "ārādhya tapasā devaṃ hariṃ nārāyaṇaṃ prabhum\ndivyaṃ varṣasahasraṃ vai sarve te ṛṣibhiḥ saha",
    "index": "12.322.31"
  },
  {
    "verse": "nārāyaṇānuśāstā hi tadā devī sarasvatī\nviveśa tān ṛṣīn sarvāṃl lokānāṃ hitakāmyayā",
    "index": "12.322.32"
  },
  {
    "verse": "tataḥ pravartitā samyak tapovidbhir dvijātibhiḥ\nśabde cārthe ca hetau ca eṣā prathamasargajā",
    "index": "12.322.33"
  },
  {
    "verse": "ādāv eva hi tac chāstram oṃkārasvarabhūṣitam\nṛṣibhir bhāvitaṃ tatra yatra kāruṇiko hy asau",
    "index": "12.322.34"
  },
  {
    "verse": "tataḥ prasanno bhagavān anirdiṣṭaśarīragaḥ_1\nṛṣīn uvāca tān sarvān adṛśyaḥ puruṣottamaḥ",
    "index": "12.322.35"
  },
  {
    "verse": "kṛtaṃ śatasahasraṃ hi ślokānām idam uttamam\nlokatantrasya kṛtsnasya yasmād dharmaḥ pravartate",
    "index": "12.322.36"
  },
  {
    "verse": "pravṛttau ca nivṛttau ca yonir etad bhaviṣyati\nṛgyajuḥsāmabhir juṣṭam atharvāṅgirasais tathā",
    "index": "12.322.37"
  },
  {
    "verse": "tathāpramāṇaṃ hi mayā kṛto brahmā prasādajaḥ\nrudraś ca krodhajo viprā yūyaṃ prakṛtayas tathā",
    "index": "12.322.38"
  },
  {
    "verse": "sūryācandramasau vāyur bhūmir āpo 'gnir eva ca\nsarve ca nakṣatragaṇā yac ca bhūtābhiśabditam",
    "index": "12.322.39"
  },
  {
    "verse": "adhikāreṣu vartante yathāsvam brahmavādinaḥ\nsarve pramāṇaṃ hi yathā tathaitac chāstram uttamam",
    "index": "12.322.40"
  },
  {
    "verse": "bhaviṣyati pramāṇaṃ vai etan madanuśāsanam\nasmāt pravakṣyate dharmān manuḥ svāyaṃbhuvaḥ svayam",
    "index": "12.322.41"
  },
  {
    "verse": "uśanā bṛhaspatiś caiva yadotpannau bhaviṣyataḥ\ntadā pravakṣyataḥ śāstraṃ yuṣmanmatibhir uddhṛtam",
    "index": "12.322.42"
  },
  {
    "verse": "svāyaṃbhuveṣu dharmeṣu śāstre cośanasā kṛte\nbṛhaspatimate_1 caiva lokeṣu pravicārite",
    "index": "12.322.43"
  },
  {
    "verse": "yuṣmatkṛtam idaṃ śāstraṃ prajāpālo vasus tataḥ\nbṛhaspatisakāśād vai prāpsyate dvijasattamāḥ",
    "index": "12.322.44"
  },
  {
    "verse": "sa hi madbhāvito rājā madbhaktaś ca bhaviṣyati\ntena śāstreṇa lokeṣu kriyāḥ sarvāḥ kariṣyati",
    "index": "12.322.45"
  },
  {
    "verse": "etad dhi sarvaśāstrāṇāṃ śāstram uttamasaṃjñitam\netad arthyaṃ ca dharmyaṃ ca yaśasyaṃ caitad uttamam",
    "index": "12.322.46"
  },
  {
    "verse": "asya pravartanāc caiva prajāvanto bhaviṣyatha\nsa ca rājā śriyā yukto bhaviṣyati mahān vasuḥ",
    "index": "12.322.47"
  },
  {
    "verse": "saṃsthite tu nṛpe_2 tasmiñ śāstram etat sanātanam\nantar dhāsyati tat satyam etad vaḥ kathitaṃ mayā",
    "index": "12.322.48"
  },
  {
    "verse": "etāvad uktvā vacanam adṛśyaḥ puruṣottamaḥ\nvisṛjya tān ṛṣīn sarvān kāmapi prasthito diśam",
    "index": "12.322.49"
  },
  {
    "verse": "tatas te lokapitaraḥ sarvalokārthacintakāḥ\nprāvartayanta tac chāstraṃ dharmayoniṃ sanātanam",
    "index": "12.322.50"
  },
  {
    "verse": "utpanne āṅgirase caiva yuge prathamakalpite\nsāṅgopaniṣadaṃ śāstraṃ sthāpayitvā bṛhaspatau",
    "index": "12.322.51"
  },
  {
    "verse": "jagmur yathepsitaṃ deśaṃ tapase kṛtaniścayāḥ\ndhāraṇāt sarvalokānāṃ sarvadharmapravartakāḥ",
    "index": "12.322.52"
  },
  {
    "verse": "tato 'tīte mahākalpe utpanne 'ṅgirasaḥ sute\nbabhūvur nirvṛtā devā jāte devapurohite",
    "index": "12.323.1"
  },
  {
    "verse": "bṛhad brahma mahac ceti śabdāḥ paryāyavācakāḥ\nebhiḥ samanvito rājan guṇair vidvān bṛhaspatiḥ",
    "index": "12.323.2"
  },
  {
    "verse": "tasya śiṣyo babhūvāgryo rājoparicaro vasuḥ\nadhītavāṃs tadā śāstraṃ samyak citraśikhaṇḍijam",
    "index": "12.323.3"
  },
  {
    "verse": "sa rājā bhāvitaḥ pūrvaṃ daivena vidhinā vasuḥ\npālayām āsa pṛthivīṃ divam ākhaṇḍalo yathā",
    "index": "12.323.4"
  },
  {
    "verse": "tasya yajño mahān āsīd aśvamedho mahātmanaḥ\nbṛhaspatir upādhyāyas tatra hotā babhūva ha",
    "index": "12.323.5"
  },
  {
    "verse": "prajāpatisutāś cātra sadasyās tv abhavaṃs trayaḥ\nekataś ca dvitaś caiva tritaś caiva mahar2ṣayaḥ",
    "index": "12.323.6"
  },
  {
    "verse": "dhanuṣākṣo 'tha raibhyaś ca arvāvasuparāvasū\nṛṣir medhātithiś caiva tāṇḍyaś caiva mahān ṛṣiḥ",
    "index": "12.323.7"
  },
  {
    "verse": "ṛṣiḥ śaktir mahābhāgas tathā vedaśirāś ca yaḥ\nkapilaś ca ṛṣiśreṣṭhaḥ śālihotrapitāmahaḥ",
    "index": "12.323.8"
  },
  {
    "verse": "ādyaḥ kaṭhas taittiriś ca vaiśaṃpāyanapūrvajaḥ\nkaṇvo 'tha devahotraś ca ete ṣoḍaśa kīrtitāḥ\nsaṃbhṛtāḥ sarvasaṃbhārās tasmin rājan mahākratau",
    "index": "12.323.9"
  },
  {
    "verse": "na tatra paśughāto 'bhūt sa rājaivaṃ sthito 'bhavat\nahiṃsraḥ śucir akṣudro nirāśīḥ karmasaṃstutaḥ\nāraṇyakapadodgītā bhāgās tatropakalpitāḥ",
    "index": "12.323.10"
  },
  {
    "verse": "prītas tato 'sya bhagavān devadevaḥ purātanaḥ\nsākṣāt taṃ darśayām āsa so 'dṛśyo 'nyena kenacit",
    "index": "12.323.11"
  },
  {
    "verse": "svayaṃ bhāgam upāghrāya puroḍāśaṃ gṛhītavān\nadṛśyena hṛto bhāgo devena harimedhasā",
    "index": "12.323.12"
  },
  {
    "verse": "bṛhaspatis tataḥ kruddhaḥ sruvam udyamya vegitaḥ\nākāśaṃ ghnan sruvaḥ pātai roṣād aśrūṇy avartayat",
    "index": "12.323.13"
  },
  {
    "verse": "uvāca coparicaraṃ mayā bhāgo 'yam udyataḥ\ngrāhyaḥ svayaṃ hi devena matpratyakṣaṃ na saṃśayaḥ",
    "index": "12.323.14"
  },
  {
    "verse": "udyatā yajñabhāgā hi sākṣāt prāptāḥ surair iha\nkimartham iha na prāpto darśanaṃ sa harir vibhuḥ",
    "index": "12.323.15"
  },
  {
    "verse": "tataḥ sa taṃ samuddhūtaṃ bhūmipālo mahān vasuḥ\nprasādayām āsa muniṃ sadasyās te ca sarvaśaḥ",
    "index": "12.323.16"
  },
  {
    "verse": "ūcuś cainam asaṃbhrāntā na roṣaṃ kartum arhasi  MBh_12,323.17\nnaiṣa dharmaḥ kṛtayuge yas tvaṃ roṣam acīkṛthāḥ",
    "index": "12.323.17"
  },
  {
    "verse": "aroṣaṇo hy asau devo yasya bhāgo 'yam udyataḥ\nna sa śakyas tvayā draṣṭum asmābhir vā bṛhaspate\nyasya prasādaṃ kurute sa vai taṃ draṣṭum arhati",
    "index": "12.323.18"
  },
  {
    "verse": "ekatadvitatritā ūcuḥ: vayaṃ hi brahmaṇaḥ putrā mānasāḥ parikīrtitāḥ\ngatā niḥśreyasārthaṃ hi kadācid diśam uttarām",
    "index": "12.323.19"
  },
  {
    "verse": "taptvā varṣasahasrāṇi catvāri tapa uttamam\nekapādasthitāḥ samyak kāṣṭhabhūtāḥ samāhitāḥ",
    "index": "12.323.20"
  },
  {
    "verse": "meror uttarabhāge tu kṣīrodasyānukūlataḥ\nsa deśo yatra nas taptaṃ tapaḥ paramadāruṇam\nkathaṃ paśyemahi vayaṃ devaṃ nārāyaṇaṃ tv iti",
    "index": "12.323.21"
  },
  {
    "verse": "tato vratasyāvabhṛthe vāg uvācā-śarīriṇī  MBh_12,323.22\nsutaptaṃ vas tapo viprāḥ prasannenāntarātmanā",
    "index": "12.323.22"
  },
  {
    "verse": "yūyaṃ jijñāsavo bhaktāḥ kathaṃ drakṣyatha taṃ prabhum\nkṣīrodadher uttarataḥ śvetadvīpo mahāprabhaḥ",
    "index": "12.323.23"
  },
  {
    "verse": "tatra nārāyaṇaparā mānavāś candravarcasaḥ\nekāntabhāvopagatās te bhaktāḥ puruṣottamam",
    "index": "12.323.24"
  },
  {
    "verse": "te sahasrārciṣaṃ devaṃ praviśanti sanātanam\natīndriyā nirāhārā aniṣpandāḥ sugandhinaḥ",
    "index": "12.323.25"
  },
  {
    "verse": "ekāntinas te puruṣāḥ śvetadvīpanivāsinaḥ\ngacchadhvaṃ tatra munayas tatrātmā me prakāśitaḥ",
    "index": "12.323.26"
  },
  {
    "verse": "atha śrutvā vayaṃ sarve vācaṃ tām aśarīriṇīm\nyathākhyātena mārgeṇa taṃ deśaṃ pratipedire",
    "index": "12.323.27"
  },
  {
    "verse": "prāpya śvetaṃ mahādvīpaṃ taccittās taddidṛkṣavaḥ  MBh_12,323.28\ntato no dṛṣṭiviṣayas tadā pratihato 'bhavat",
    "index": "12.323.28"
  },
  {
    "verse": "na ca paśyāma puruṣaṃ tattejohṛtadarśanāḥ\ntato naḥ prādur abhavad vijñānaṃ devayogajam",
    "index": "12.323.29"
  },
  {
    "verse": "na kilā-taptatapasā śakyate draṣṭum añjasā\ntataḥ punar varṣaśataṃ taptvā tātkālikaṃ mahat",
    "index": "12.323.30"
  },
  {
    "verse": "vratāvasāne suśubhān narān dadṛśire vayam\nśvetāṃś candrapratīkāśān sarvalakṣaṇalakṣitān",
    "index": "12.323.31"
  },
  {
    "verse": "nityāñjalikṛtān brahma japataḥ prāgudaṅmukhān\nmānaso nāma sa japo japyate tair mahātmabhiḥ\ntenaikāgramanastvena prīto bhavati vai hariḥ",
    "index": "12.323.32"
  },
  {
    "verse": "yā bhaven muniśārdūla bhāḥ sūryasya yugakṣaye\nekaikasya prabhā tādṛk sābhavan mānavasya ha",
    "index": "12.323.33"
  },
  {
    "verse": "tejonivāsaḥ sa dvīpa iti vai menire vayam\nna tatrābhyadhikaḥ kaścit sarve te samatejasaḥ_1",
    "index": "12.323.34"
  },
  {
    "verse": "atha sūryasahasrasya prabhāṃ yugapadutthitām\nsahasā dṛṣṭavantaḥ sma punar eva bṛhaspate",
    "index": "12.323.35"
  },
  {
    "verse": "sahitāś cābhyadhāvanta tatas te mānavā drutam\nkṛtāñjalipuṭāḥ hṛṣṭā nama ity eva vādinaḥ",
    "index": "12.323.36"
  },
  {
    "verse": "tato 'bhivadatāṃ teṣām aśrauṣma vipulaṃ dhvanim\nbaliḥ kilopahriyate tasya devasya tair naraiḥ",
    "index": "12.323.37"
  },
  {
    "verse": "vayaṃ tu tejasā tasya sahasā hṛtacetasaḥ\nna kiṃcid api paśyāmo hatadṛṣṭibalendriyāḥ",
    "index": "12.323.38"
  },
  {
    "verse": "ekas tu śabdo 'virataḥ śruto 'smābhir udīritaḥ  MBh_12,323.39\njitaṃ te puṇḍarīkākṣa namas te viśvabhāvana",
    "index": "12.323.39"
  },
  {
    "verse": "namas te 'stu hṛṣīkeśa mahāpuruṣapūrvaja\niti śabdaḥ śruto 'smābhiḥ śikṣā-kṣarasamīritaḥ",
    "index": "12.323.40"
  },
  {
    "verse": "etasminn antare vāyuḥ sarvagandhavahaḥ śuciḥ\ndivyāny uvāha puṣpāṇi karmaṇyāś cauṣadhīs tathā",
    "index": "12.323.41"
  },
  {
    "verse": "tair iṣṭaḥ_2 pañcakālajñair harir ekāntibhir naraiḥ\nnūnaṃ tatrāgato devo yathā tair vāg udīritā  MBh_12,323.42\nvayaṃ tv enaṃ na paśyāmo mohitās tasya māyayā",
    "index": "12.323.42"
  },
  {
    "verse": "mārute saṃnivṛtte ca balau ca pratipādite\ncintāvyākulitātmāno jātāḥ smo 'ṅgirasāṃ vara",
    "index": "12.323.43"
  },
  {
    "verse": "mānavānāṃ sahasreṣu teṣu vai śuddhayoniṣu\nasmān na kaścin manasā cakṣuṣā vāpy apūjayat",
    "index": "12.323.44"
  },
  {
    "verse": "te 'pi svasthā munigaṇā ekabhāvam anuvratāḥ\nnāsmāsu dadhire bhāvaṃ brahmabhāvam anuṣṭhitāḥ",
    "index": "12.323.45"
  },
  {
    "verse": "tato 'smān supariśrāntāṃs tapasā cāpi karśitān\nuvāca khasthaṃ kimapi bhūtaṃ tatrā-śarīrakam",
    "index": "12.323.46"
  },
  {
    "verse": "dṛṣṭā vaḥ puruṣāḥ śvetāḥ sarvendriyavarjitāḥ\ndṛṣṭo bhavati deveśa ebhir dṛṣṭair dvijottamāḥ",
    "index": "12.323.47"
  },
  {
    "verse": "gacchadhvaṃ munayaḥ sarve yathāgatam ito 'cirāt\nna sa śakyo abhaktena draṣṭuṃ devaḥ kathaṃcana",
    "index": "12.323.48"
  },
  {
    "verse": "kāmaṃ kālena mahatā ekāntitvaṃ samāgataiḥ\nśakyo draṣṭuṃ sa bhagavān prabhāmaṇḍaladurdṛśaḥ",
    "index": "12.323.49"
  },
  {
    "verse": "mahat kāryaṃ tu kartavyaṃ yuṣmābhir dvijasattamāḥ\nitaḥ kṛtayuge 'tīte viparyāsaṃ gate_1 'pi ca",
    "index": "12.323.50"
  },
  {
    "verse": "vaivasvate 'ntare viprāḥ prāpte tretāyuge tataḥ\nsurāṇāṃ kāryasiddhyarthaṃ sahāyā vai bhaviṣyatha",
    "index": "12.323.51"
  },
  {
    "verse": "tatas tad adbhutaṃ vākyaṃ niśamyaivaṃ sma somapa_1\ntasya prasādāt prāptāḥ smo deśam īpsitam añjasā",
    "index": "12.323.52"
  },
  {
    "verse": "evaṃ sutapasā caiva havyakavyais tathaiva ca\ndevo 'smābhir na dṛṣṭaḥ sa kathaṃ tvaṃ draṣṭum arhasi\nnārāyaṇo mahad bhūtaṃ viśvasṛg ghavyakavyabhuk",
    "index": "12.323.53"
  },
  {
    "verse": "evam ekatavākyena dvitatritamatena ca\nanunītaḥ sadasyaiś ca bṛhaspatir udāradhīḥ\nsamānīya tato yajñaṃ daivataṃ samapūjayat",
    "index": "12.323.54"
  },
  {
    "verse": "samāptayajño rājāpi prajāḥ pālitavān vasuḥ\nbrahmaśāpād divo bhraṣṭaḥ praviveśa mahīṃ tataḥ",
    "index": "12.323.55"
  },
  {
    "verse": "antarbhūmigataś caiva satataṃ dharmavatsalaḥ\nnārāyaṇaparo bhūtvā nārāyaṇapadaṃ jagau",
    "index": "12.323.56"
  },
  {
    "verse": "tasyaiva ca prasādena punar evotthitas tu saḥ\nmahītalād gataḥ sthānaṃ brahmaṇaḥ samanantaram\nparāṃ gatim anuprāpta iti naiṣṭhikam añjasā",
    "index": "12.323.57"
  },
  {
    "verse": "yadā bhakto bhagavata āsīd rājā mahāvasuḥ\nkimarthaṃ sa paribhraṣṭo viveśa vivaraṃ bhuvaḥ",
    "index": "12.324.1"
  },
  {
    "verse": "atrāpy udāharantīmam itihāsaṃ purātanam\nṛṣīṇāṃ caiva saṃvādaṃ tridaśānāṃ ca bhārata",
    "index": "12.324.2"
  },
  {
    "verse": "ajena yaṣṭavyam iti devāḥ prāhur dvijottamān\nsa ca chāgo hy ajo jñeyo nānyaḥ paśur iti sthitiḥ",
    "index": "12.324.3"
  },
  {
    "verse": "ṛṣaya ūcuḥ: bījair yajñeṣu yaṣṭavyam iti vai vaidikī śrutiḥ\najasaṃjñāni bījāni chāgaṃ na ghnantum arhatha",
    "index": "12.324.4"
  },
  {
    "verse": "naiṣa dharmaḥ satāṃ devā yatra vadhyeta vai paśuḥ\nidaṃ kṛtayugaṃ śreṣṭhaṃ kathaṃ vadhyeta vai paśuḥ",
    "index": "12.324.5"
  },
  {
    "verse": "teṣāṃ saṃvadatām evam ṛṣīṇāṃ vibudhaiḥ saha\nmārgāgato nṛpa_2-śreṣṭhas taṃ deśaṃ prāptavān vasuḥ\nantarikṣacaraḥ śrīmān samagrabalavāhanaḥ",
    "index": "12.324.6"
  },
  {
    "verse": "taṃ dṛṣṭvā sahasāyāntaṃ vasuṃ te tv antarikṣagam_1\nūcur dvijātayo devān eṣa chetsyati saṃśayam",
    "index": "12.324.7"
  },
  {
    "verse": "yajvā dānapatiḥ śreṣṭhaḥ sarvabhūtahitapriyaḥ\nkathaṃ svid anyathā brūyād vākyam eṣa mahān vasuḥ",
    "index": "12.324.8"
  },
  {
    "verse": "evaṃ te saṃvidaṃ kṛtvā vibudhā ṛṣayas tathā\napṛcchan sahasābhyetya vasuṃ rājānam antikāt",
    "index": "12.324.9"
  },
  {
    "verse": "bho rājan kena yaṣṭavyam ajenāho svid auṣadhaiḥ\netan naḥ saṃśayaṃ chindhi pramāṇaṃ no bhavān mataḥ",
    "index": "12.324.10"
  },
  {
    "verse": "sa tān kṛtāñjalir bhūtvā paripapraccha vai vasuḥ\nkasya vaḥ ko mataḥ pakṣo brūta satyaṃ samāgatāḥ",
    "index": "12.324.11"
  },
  {
    "verse": "ṛṣaya ūcuḥ: dhānyair yaṣṭavyam ity eṣa pakṣo 'smākaṃ narādhipa\ndevānāṃ tu paśuḥ pakṣo mato rājan vadasva naḥ",
    "index": "12.324.12"
  },
  {
    "verse": "devānāṃ tu mataṃ jñātvā vasunā pakṣasaṃśrayāt\nchāgenājena yaṣṭavyam evam uktaṃ vacas tadā",
    "index": "12.324.13"
  },
  {
    "verse": "kupitās te tataḥ sarve munayaḥ sūryavarcasaḥ\nūcur vasuṃ vimānasthaṃ devapakṣārthavādinam",
    "index": "12.324.14"
  },
  {
    "verse": "surapakṣo gṛhītas te yasmāt tasmād divaḥ pata\nadyaprabhṛti te rājan nākāśe vihitā gatiḥ\nasmacchāpābhighātena mahīṃ bhittvā pravekṣyasi",
    "index": "12.324.15"
  },
  {
    "verse": "tatas tasmin muhūrte 'tha rājoparicaras tadā\nadho vai saṃbabhūvāśu bhūmer vivarago_1 nṛpaḥ_2\nsmṛtis tv enaṃ na prajahau tadā nārāyaṇājñayā",
    "index": "12.324.16"
  },
  {
    "verse": "devās tu sahitāḥ sarve vasoḥ śāpavimokṣaṇam\ncintayām āsur avyagrāḥ sukṛtaṃ hi nṛpasya_2 tat",
    "index": "12.324.17"
  },
  {
    "verse": "anenāsmatkṛte rājñā śāpaḥ prāpto mahātmanā\nasya pratipriyaṃ kāryaṃ sahitair no divaukasaḥ",
    "index": "12.324.18"
  },
  {
    "verse": "iti buddhyā vyavasyāśu gatvā niścayam īśvarāḥ\nūcus taṃ hṛṣṭamanaso rājoparicaraṃ tadā",
    "index": "12.324.19"
  },
  {
    "verse": "brahmaṇyadevaṃ tvaṃ bhaktaḥ surāsuraguruṃ harim\nkāmaṃ sa tava tuṣṭātmā kuryāc chāpavimokṣaṇam",
    "index": "12.324.20"
  },
  {
    "verse": "mānanā tu dvijātīnāṃ kartavyā vai mahātmanām\navaśyaṃ tapasā teṣāṃ phalitavyaṃ nṛpa_2-uttama",
    "index": "12.324.21"
  },
  {
    "verse": "yatas tvaṃ sahasā bhraṣṭa ākāśān medinītalam  MBh_12,324.22\nekaṃ tv anugrahaṃ tubhyaṃ dadmo vai nṛpa_2-sattama",
    "index": "12.324.22"
  },
  {
    "verse": "yāvat tvaṃ śāpadoṣeṇa kālam āsiṣyase 'nagha\nbhūmer vivarago_1 bhūtvā tāvantaṃ kālam āpsyasi\nyajñeṣu suhutāṃ viprair vasordhārāṃ mahātmabhiḥ",
    "index": "12.324.23"
  },
  {
    "verse": "prāpsyase 'smadanudhyānān mā ca tvāṃ glānir āspṛśet\nna kṣutpipāse rājendra bhūmeś cchidre bhaviṣyataḥ",
    "index": "12.324.24"
  },
  {
    "verse": "vasordhārānupītatvāt tejasāpyāyitena ca  MBh_12,324.25\nsa devo 'smadvarāt prīto brahmalokaṃ hi neṣyati",
    "index": "12.324.25"
  },
  {
    "verse": "evaṃ dattvā varaṃ rājñe sarve tatra divaukasaḥ  MBh_12,324.26\ngatāḥ svabhavanaṃ devā ṛṣayaś ca tapodhanāḥ",
    "index": "12.324.26"
  },
  {
    "verse": "cakre ca satataṃ pūjāṃ viṣvaksenāya bhārata\njapyaṃ jagau ca satataṃ nārāyaṇamukhodgatam",
    "index": "12.324.27"
  },
  {
    "verse": "tatrāpi pañcabhir yajñaiḥ pañcakālān ariṃdama\nayajad dhariṃ surapatiṃ bhūmer vivarago_1 'pi san",
    "index": "12.324.28"
  },
  {
    "verse": "tato 'sya tuṣṭo bhagavān bhaktyā nārāyaṇo hariḥ\nananyabhaktasya satas tatparasya jitātmanaḥ",
    "index": "12.324.29"
  },
  {
    "verse": "varado bhagavān viṣṇuḥ samīpasthaṃ dvijottamam\ngarutmantaṃ mahāvegam ābabhāṣe smayann iva",
    "index": "12.324.30"
  },
  {
    "verse": "dvijottama mahābhāga gamyatāṃ vacanān mama\nsamrāḍ rājā vasur nāma dharmātmā māṃ samāśritaḥ",
    "index": "12.324.31"
  },
  {
    "verse": "brāhmaṇānāṃ prakopena praviṣṭo vasudhātalam\nmānitās te tu viprendrās tvaṃ tu gaccha dvijottama",
    "index": "12.324.32"
  },
  {
    "verse": "bhūmer vivarasaṃguptaṃ garuḍeha mamājñayā\nadhaścaraṃ nṛpa_2-śreṣṭhaṃ khecaraṃ kuru māciram",
    "index": "12.324.33"
  },
  {
    "verse": "garutmān atha vikṣipya pakṣau mārutavegavān\nviveśa vivaraṃ bhūmer yatrāste vāgyato vasuḥ",
    "index": "12.324.34"
  },
  {
    "verse": "tata enaṃ samutkṣipya sahasā vinatāsutaḥ  MBh_12,324.35\nutpapāta nabhas tūrṇaṃ tatra cainam amuñcata",
    "index": "12.324.35"
  },
  {
    "verse": "tasmin muhūrte saṃjajñe rājoparicaraḥ punaḥ\nsaśarīro gataś caiva brahmalokaṃ nṛpa_2-uttamaḥ",
    "index": "12.324.36"
  },
  {
    "verse": "evaṃ tenāpi kaunteya vāgdoṣād devatājñayā\nprāptā gatir ayajvārhā dvijaśāpān mahātmanā",
    "index": "12.324.37"
  },
  {
    "verse": "kevalaṃ puruṣas tena sevito harir īśvaraḥ\ntataḥ śīghraṃ jahau śāpaṃ brahmalokam avāpa ca",
    "index": "12.324.38"
  },
  {
    "verse": "etat te sarvam ākhyātaṃ te bhūtā mānavā yathā\nnārado 'pi yathā śvetaṃ dvīpaṃ sa gatavān ṛṣiḥ\ntat te sarvaṃ pravakṣyāmi śṛṇuṣvaikamanā nṛpa_2",
    "index": "12.324.39"
  },
  {
    "verse": "prāpya śvetaṃ mahādvīpaṃ nārado bhagavān ṛṣiḥ\ndadarśa tān eva narāñ śvetāṃś candraprabhāñ śubhān",
    "index": "12.325.1"
  },
  {
    "verse": "pūjayām āsa śirasā manasā taiś ca pūjitaḥ\ndidṛkṣur japyaparamaḥ sarvakṛcchradharaḥ sthitaḥ",
    "index": "12.325.2"
  },
  {
    "verse": "bhūtvaikāgramanā vipra ūrdhvabāhur mahāmuniḥ\nstotraṃ jagau sa viśvāya nirguṇāya mahātmane",
    "index": "12.325.3"
  },
  {
    "verse": "ekāntadarśanāya namo namaḥ (171) MBh_12,325.4\nevaṃ stutaḥ sa bhagavān guhyais tathyaiś ca nāmabhiḥ\ntaṃ muniṃ darśayām āsa nāradaṃ viśvarūpadhṛk",
    "index": "12.326.1"
  },
  {
    "verse": "kiṃcic candraviśuddhātmā kiṃcic candrād viśeṣavān\nkṛśānuvarṇaḥ kiṃcic ca kiṃcid dhiṣṇyākṛtiḥ prabhuḥ",
    "index": "12.326.2"
  },
  {
    "verse": "śukapatravarṇaḥ kiṃcic ca kiṃcit sphaṭikasaprabhaḥ\nnīlāñjanacayaprakhyo jātarūpaprabhaḥ kvacit",
    "index": "12.326.3"
  },
  {
    "verse": "pravālāṅkuravarṇaś ca śvetavarṇaḥ kvacid babhau\nkvacit suvarṇavarṇābho vaiḍūryasadṛśaḥ kvacit",
    "index": "12.326.4"
  },
  {
    "verse": "nīlavaiḍūryasadṛśa indranīlanibhaḥ kvacit\nmayūragrīvāvarṇābho muktāhāranibhaḥ kvacit",
    "index": "12.326.5"
  },
  {
    "verse": "etān varṇān bahuvidhān rūpe bibhrat sanātanaḥ\nsahasranayanaḥ śrīmāñ śataśīrṣaḥ sahasrapāt",
    "index": "12.326.6"
  },
  {
    "verse": "sahasrodarabāhuś ca avyakta iti ca kvacit\noṃkāram udgiran vaktrāt sāvitrīṃ ca tadanvayām",
    "index": "12.326.7"
  },
  {
    "verse": "śeṣebhyaś caiva vaktrebhyaś caturvedodgataṃ vasu  MBh_12,326.8\nāraṇyakaṃ jagau devo harir nārāyaṇo vaśī",
    "index": "12.326.8"
  },
  {
    "verse": "vedīṃ kamaṇḍaluṃ darbhān maṇirūpān athopalān\najinaṃ daṇḍakāṣṭhaṃ ca jvalitaṃ ca hutāśanam\ndhārayām āsa deveśo hastair yajñapatis tadā",
    "index": "12.326.9"
  },
  {
    "verse": "taṃ prasannaṃ prasannātmā nārado dvijasattamaḥ\nvāgyataḥ prayato bhūtvā vavande parameśvaram\ntam uvāca nataṃ mūrdhnā devānām ādir avyayaḥ",
    "index": "12.326.10"
  },
  {
    "verse": "ekataś ca dvitaś caiva tritaś caiva mahar2ṣayaḥ\nimaṃ deśam anuprāptā mama darśanalālasāḥ",
    "index": "12.326.11"
  },
  {
    "verse": "na ca māṃ te dadṛśire na ca drakṣyati kaścana\nṛte hy ekāntikaśreṣṭhāt tvaṃ caivaikāntiko mataḥ",
    "index": "12.326.12"
  },
  {
    "verse": "mamaitās tanavaḥ śreṣṭhā jātā dharmagṛhe dvija\ntās tvaṃ bhajasva satataṃ sādhayasva yathāgatam",
    "index": "12.326.13"
  },
  {
    "verse": "vṛṇīṣva ca varaṃ vipra mattas tvaṃ yam ihecchasi\nprasanno 'haṃ tavādyeha viśvamūrtir ihā-vyayaḥ",
    "index": "12.326.14"
  },
  {
    "verse": "adya me tapaso deva yamasya niyamasya ca\nsadyaḥ phalam avāptaṃ vai dṛṣṭo yad bhagavān mayā",
    "index": "12.326.15"
  },
  {
    "verse": "vara eṣa mamātyantaṃ dṛṣṭas tvaṃ yat sanātanaḥ\nbhagavān viśvadṛk siṃhaḥ sarvamūrtir mahāprabhuḥ",
    "index": "12.326.16"
  },
  {
    "verse": "uvāca vacanaṃ bhūyo gaccha nārada māciram MBh_12,326.17\nime hy anindriyāhārā madbhaktāś candravarcasaḥ\nekāgrāś cintayeyur māṃ naiṣāṃ vighno bhaved iti",
    "index": "12.326.18"
  },
  {
    "verse": "siddhāś caite mahābhāgāḥ purā hy ekāntino 'bhavan\ntamorajovinirmuktā māṃ pravekṣyanty asaṃśayam",
    "index": "12.326.19"
  },
  {
    "verse": "na dṛśyaś cakṣuṣā yo 'sau na spṛśyaḥ sparśanena ca\nna ghreyaś caiva gandhena rasena ca vivarjitaḥ",
    "index": "12.326.20"
  },
  {
    "verse": "sattvaṃ rajas tamaś caiva na guṇās taṃ bhajanti vai\nyaś ca sarvagataḥ sākṣī lokasyātmeti kathyate",
    "index": "12.326.21"
  },
  {
    "verse": "bhūtagrāmaśarīreṣu naśyatsu na vinaśyati\najo nityaḥ śāśvataś ca nirguṇo niṣkalas tathā",
    "index": "12.326.22"
  },
  {
    "verse": "dvir dvādaśebhyas tattvebhyaḥ khyāto yaḥ pañcaviṃśakaḥ\npuruṣo niṣkriyaś caiva jñānadṛśyaś ca kathyate",
    "index": "12.326.23"
  },
  {
    "verse": "yaṃ praviśya bhavantīha muktā vai dvijasattama\nsa vāsudevo vijñeyaḥ paramātmā sanātanaḥ",
    "index": "12.326.24"
  },
  {
    "verse": "paśya devasya māhātmyaṃ mahimānaṃ ca nārada  MBh_12,326.25\nśubhā-śubhaiḥ karmabhir yo na lipyati kadācana",
    "index": "12.326.25"
  },
  {
    "verse": "sattvaṃ rajas tamaś caiva guṇān etān pracakṣate\nete sarvaśarīreṣu tiṣṭhanti vicaranti ca",
    "index": "12.326.26"
  },
  {
    "verse": "etān guṇāṃs tu kṣetrajño bhuṅkte naibhiḥ sa bhujyate  MBh_12,326.27\nnirguṇo guṇabhuk caiva guṇasraṣṭā guṇādhikaḥ",
    "index": "12.326.27"
  },
  {
    "verse": "jagatpratiṣṭhā devar1ṣe pṛthivy apsu pralīyate\njyotiṣy āpaḥ pralīyante jyotir vāyau pralīyate",
    "index": "12.326.28"
  },
  {
    "verse": "khe vāyuḥ pralayaṃ yāti manasy ākāśam eva ca  MBh_12,326.29\nmano hi paramaṃ bhūtaṃ tad avyakte pralīyate",
    "index": "12.326.29"
  },
  {
    "verse": "avyaktaṃ puruṣe brahman niṣkriye saṃpralīyate\nnāsti tasmāt parataraṃ puruṣād vai sanātanāt",
    "index": "12.326.30"
  },
  {
    "verse": "nityaṃ hi nāsti jagati bhūtaṃ sthāvarajaṅgamam\nṛte tam ekaṃ puruṣaṃ vāsudevaṃ sanātanam\nsarvabhūtātmabhūto hi vāsudevo mahābalaḥ",
    "index": "12.326.31"
  },
  {
    "verse": "pṛthivī vāyur ākāśam āpo jyotiś ca pañcamam\nte sametā mahātmānaḥ śarīram iti saṃjñitam",
    "index": "12.326.32"
  },
  {
    "verse": "tadāviśati yo brahmann adṛśyo laghuvikramaḥ\nutpanna eva bhavati śarīraṃ ceṣṭayan prabhuḥ",
    "index": "12.326.33"
  },
  {
    "verse": "na vinā dhātusaṃghātaṃ śarīraṃ bhavati kvacit\nna ca jīvaṃ vinā brahman dhātavaś ceṣṭayanty uta",
    "index": "12.326.34"
  },
  {
    "verse": "sa jīvaḥ parisaṃkhyātaḥ śeṣaḥ saṃkarṣaṇaḥ prabhuḥ\ntasmāt sanatkumāratvaṃ yo labheta svakarmaṇā",
    "index": "12.326.35"
  },
  {
    "verse": "yasmiṃś ca sarvabhūtāni pralayaṃ yānti saṃkṣaye\nsa manaḥ sarvabhūtānāṃ pradyumnaḥ paripaṭhyate",
    "index": "12.326.36"
  },
  {
    "verse": "tasmāt prasūto yaḥ kartā kāryaṃ kāraṇam eva ca\nyasmāt sarvaṃ prabhavati jagat sthāvarajaṅgamam\nso 'niruddhaḥ sa īśāno vyaktiḥ sā sarvakarmasu",
    "index": "12.326.37"
  },
  {
    "verse": "yo vāsudevo bhagavān kṣetrajño nirguṇātmakaḥ\njñeyaḥ sa eva bhagavāñ jīvaḥ saṃkarṣaṇaḥ prabhuḥ",
    "index": "12.326.38"
  },
  {
    "verse": "saṃkarṣaṇāc ca pradyumno manobhūtaḥ sa ucyate\npradyumnād yo 'niruddhas tu so 'haṃkāro maheśvaraḥ",
    "index": "12.326.39"
  },
  {
    "verse": "mattaḥ sarvaṃ saṃbhavati jagat sthāvarajaṅgamam\nakṣaraṃ ca kṣaraṃ caiva sac cā-sac caiva nārada",
    "index": "12.326.40"
  },
  {
    "verse": "māṃ praviśya bhavantīha muktā bhaktās tu ye mama\nahaṃ hi puruṣo jñeyo niṣkriyaḥ pañcaviṃśakaḥ",
    "index": "12.326.41"
  },
  {
    "verse": "nirguṇo niṣkalaś caiva nirdvaṃdvo niṣparigrahaḥ\netat tvayā na vijñeyaṃ rūpavān iti dṛśyate\nicchan muhūrtān naśyeyam īśo 'haṃ jagato guruḥ",
    "index": "12.326.42"
  },
  {
    "verse": "māyā hy eṣā mayā sṛṣṭā yan māṃ paśyasi nārada\nsarvabhūtaguṇair yuktaṃ naivaṃ tvaṃ jñātum arhasi\nmayaitat kathitaṃ samyak tava mūrticatuṣṭayam",
    "index": "12.326.43"
  },
  {
    "verse": "siddhā hy ete mahābhāgā narā hy ekāntino 'bhavan\ntamorajobhyāṃ nirmuktāḥ pravekṣyanti ca māṃ mune",
    "index": "12.326.44"
  },
  {
    "verse": "ahaṃ kartā ca kāryaṃ ca kāraṇaṃ cāpi nārada\nahaṃ hi jīvasaṃjño vai mayi jīvaḥ samāhitaḥ\nmaivaṃ te buddhir atrābhūd dṛṣṭo jīvo mayeti ca",
    "index": "12.326.45"
  },
  {
    "verse": "ahaṃ sarvatrago_1 brahman bhūtagrāmāntarātmakaḥ\nbhūtagrāmaśarīreṣu naśyatsu na naśāmy aham",
    "index": "12.326.46"
  },
  {
    "verse": "hiraṇyagarbho lokādiś caturvaktro niruktagaḥ_1\nbrahmā sanātano devo mama bahvarthacintakaḥ",
    "index": "12.326.47"
  },
  {
    "verse": "paśyaikādaśa me rudrān dakṣiṇaṃ pārśvam āsthitān\ndvādaśaiva tathādityān vāmaṃ pārśvaṃ samāsthitān",
    "index": "12.326.48"
  },
  {
    "verse": "agrataś caiva me paśya vasūn aṣṭau surottamān\nnāsatyaṃ caiva dasraṃ ca bhiṣajau paśya pṛṣṭhataḥ",
    "index": "12.326.49"
  },
  {
    "verse": "sarvān prajāpatīn paśya paśya sapta ṛṣīn api\nvedān yajñāṃś ca śataśaḥ paśyā-mṛtam athauṣadhīḥ",
    "index": "12.326.50"
  },
  {
    "verse": "tapāṃsi niyamāṃś caiva yamān api pṛthagvidhān\ntathāṣṭaguṇam aiśvaryam ekasthaṃ paśya mūrtimat",
    "index": "12.326.51"
  },
  {
    "verse": "śriyaṃ lakṣmīṃ ca kīrtiṃ ca pṛthivīṃ ca kakudminīm\nvedānāṃ mātaraṃ paśya matsthāṃ devīṃ sarasvatīm",
    "index": "12.326.52"
  },
  {
    "verse": "dhruvaṃ ca jyotiṣāṃ śreṣṭhaṃ paśya nārada khecaram\nambhodharān samudrāṃś ca sarāṃsi saritas tathā",
    "index": "12.326.53"
  },
  {
    "verse": "mūrtimantaḥ pitṛgaṇāṃś caturaḥ paśya sattama\ntrīṃś caivemān guṇān paśya matsthān mūrtivivarjitān",
    "index": "12.326.54"
  },
  {
    "verse": "devakāryād api mune pitṛkāryaṃ viśiṣyate\ndevānāṃ ca pitṝṇāṃ ca pitā hy eko 'ham āditaḥ",
    "index": "12.326.55"
  },
  {
    "verse": "ahaṃ hayaśiro bhūtvā samudre paścimottare\npibāmi suhutaṃ havyaṃ kavyaṃ ca śraddhayānvitam",
    "index": "12.326.56"
  },
  {
    "verse": "mayā sṛṣṭaḥ purā brahmā madyajñam ayajat svayam\ntatas tasmai varān prīto dadāv aham anuttamān",
    "index": "12.326.57"
  },
  {
    "verse": "matputratvaṃ ca kalpādau lokādhyakṣatvam eva ca\nahaṃkārakṛtaṃ caiva nāma paryāyavācakam",
    "index": "12.326.58"
  },
  {
    "verse": "tvayā kṛtāṃ ca maryādāṃ nātikrāmyati kaścana\ntvaṃ caiva varado brahman varepsūnāṃ bhaviṣyasi",
    "index": "12.326.59"
  },
  {
    "verse": "surāsuragaṇānāṃ ca ṛṣīṇāṃ ca tapodhana\npitṝṇāṃ ca mahābhāga satataṃ saṃśitavrata\nvividhānāṃ ca bhūtānāṃ tvam upāsyo bhaviṣyasi",
    "index": "12.326.60"
  },
  {
    "verse": "prādurbhāvagataś cāhaṃ surakāryeṣu nityadā\nanuśāsyas tvayā brahman niyojyaś ca suto yathā",
    "index": "12.326.61"
  },
  {
    "verse": "etāṃś cānyāṃś ca rucirān brahmaṇe 'mitatejase  MBh_12,326.62\nahaṃ dattvā varān prīto nivṛttiparamo 'bhavam",
    "index": "12.326.62"
  },
  {
    "verse": "nirvāṇaṃ sarvadharmāṇāṃ nivṛttiḥ paramā smṛtā\ntasmān nivṛttim āpannaś caret sarvāṅganirvṛtaḥ",
    "index": "12.326.63"
  },
  {
    "verse": "vidyāsahāyavantaṃ mām ādityasthaṃ sanātanam\nkapilaṃ prāhur ācāryāḥ sāṃkhyaniścitaniścayāḥ",
    "index": "12.326.64"
  },
  {
    "verse": "hiraṇyagarbho bhagavān eṣa chandasi suṣṭutaḥ\nso 'haṃ yogagatir brahman yogaśāstreṣu śabditaḥ",
    "index": "12.326.65"
  },
  {
    "verse": "eṣo 'haṃ vyaktim āgamya tiṣṭhāmi divi śāśvataḥ\ntato yugasahasrānte saṃhariṣye jagat punaḥ\nkṛtvātmasthāni bhūtāni sthāvarāṇi carāṇi ca",
    "index": "12.326.66"
  },
  {
    "verse": "ekākī vidyayā sārdhaṃ vihariṣye dvijottama\ntato bhūyo jagat sarvaṃ kariṣyāmīha vidyayā",
    "index": "12.326.67"
  },
  {
    "verse": "asmanmūrtiś caturthī yā sāsṛjac cheṣam avyayam\nsa hi saṃkarṣaṇaḥ proktaḥ pradyumnaṃ so 'py ajījanat",
    "index": "12.326.68"
  },
  {
    "verse": "pradyumnād aniruddho 'haṃ sargo mama punaḥ punaḥ\naniruddhāt tathā brahmā tatrādikamalodbhavaḥ",
    "index": "12.326.69"
  },
  {
    "verse": "brahmaṇaḥ sarvabhūtāni carāṇi sthāvarāṇi ca\netāṃ sṛṣṭiṃ vijānīhi kalpādiṣu punaḥ punaḥ",
    "index": "12.326.70"
  },
  {
    "verse": "yathā sūryasya gaganād udayāstamayāv iha\nnaṣṭau punar balāt kālae ānayaty amitadyutiḥ  MBh_12,326.71\ntathā balād ahaṃ pṛthvīṃ sarvabhūtahitāya vai",
    "index": "12.326.71"
  },
  {
    "verse": "sattvair ākrāntasarvāṅgāṃ naṣṭāṃ sāgaramekhalām\nānayiṣyāmi svaṃ sthānaṃ vārāhaṃ rūpam āsthitaḥ",
    "index": "12.326.72"
  },
  {
    "verse": "hiraṇyākṣaṃ haniṣyāmi daiteyaṃ balagarvitam\nnārasiṃhaṃ vapuḥ kṛtvā hiraṇyakaśipuṃ punaḥ\nsurakārye haniṣyāmi yajñaghnaṃ ditinandanam",
    "index": "12.326.73"
  },
  {
    "verse": "virocanasya balavān baliḥ putro mahāsuraḥ  MBh_12,326.74\nbhaviṣyati sa śakraṃ ca svarājyāc cyāvayiṣyati",
    "index": "12.326.74"
  },
  {
    "verse": "trailokye 'pahṛte tena vimukhe ca śacīpatau\nadityāṃ dvādaśaḥ putraḥ saṃbhaviṣyāmi kaśyapāt",
    "index": "12.326.75"
  },
  {
    "verse": "tato rājyaṃ pradāsyāmi śakrāyā-mitatejase\ndevatāḥ sthāpayiṣyāmi sveṣu sthāneṣu nārada\nbaliṃ caiva kariṣyāmi pātālatalavāsinam",
    "index": "12.326.76"
  },
  {
    "verse": "tretāyuge bhaviṣyāmi rāmo bhṛgukulodvahaḥ  MBh_12,326.77\nkṣatraṃ cotsādayiṣyāmi samṛddhabalavāhanam",
    "index": "12.326.77"
  },
  {
    "verse": "saṃdhau tu samanuprāpte tretāyāṃ dvāparasya ca\nrāmo dāśarathir bhūtvā bhaviṣyāmi jagatpatiḥ",
    "index": "12.326.78"
  },
  {
    "verse": "tritopaghātād vairūpyam ekato 'tha dvitas tathā\nprāpsyato vānaratvaṃ hi prajāpatisutāv ṛṣī",
    "index": "12.326.79"
  },
  {
    "verse": "tayor ye tv anvaye jātā bhaviṣyanti vanaukasaḥ  MBh_12,326.80\nte sahāyā bhaviṣyanti surakārye mama dvija",
    "index": "12.326.80"
  },
  {
    "verse": "tato rakṣaḥpatiṃ ghoraṃ pulastyakulapāṃsanam\nhaniṣye rāvaṇaṃ saṃkhye sagaṇaṃ lokakaṇṭakam",
    "index": "12.326.81"
  },
  {
    "verse": "dvāparasya kaleś caiva saṃdhau paryavasānike\nprādurbhāvaḥ kaṃsahetor māthurāyāṃ bhaviṣyati",
    "index": "12.326.82"
  },
  {
    "verse": "tatrāhaṃ dānavān hatvā subahūn devakaṇṭakān\nkuśasthalīṃ kariṣyāmi nivāsaṃ dvārakāṃ purīm",
    "index": "12.326.83"
  },
  {
    "verse": "vasānas tatra vai puryām aditer vipriyaṃkaram\nhaniṣye narakaṃ bhaumaṃ muraṃ pīṭhaṃ ca dānavam",
    "index": "12.326.84"
  },
  {
    "verse": "prāgjyotiṣapuraṃ ramyaṃ nānādhanasamanvitam\nkuśasthalīṃ nayiṣyāmi hatvā vai dānavottamān",
    "index": "12.326.85"
  },
  {
    "verse": "śaṃkaraṃ ca mahāsenaṃ bāṇapriyahitaiṣiṇam\nparājeṣyāmy athodyuktau devalokanamaskṛtau",
    "index": "12.326.86"
  },
  {
    "verse": "tataḥ sutaṃ baler jitvā bāṇaṃ bāhusahasriṇam\nvināśayiṣyāmi tataḥ sarvān saubhanivāsinaḥ",
    "index": "12.326.87"
  },
  {
    "verse": "yaḥ kālayavanaḥ khyāto gargatejoabhisaṃvṛtaḥ\nbhaviṣyati vadhas tasya matta eva dvijottama",
    "index": "12.326.88"
  },
  {
    "verse": "jarāsaṃdhaś ca balavān sarvarājavirodhakaḥ\nbhaviṣyaty asuraḥ sphīto bhūmipālo girivraje\nmama buddhiparispandād vadhas tasya bhaviṣyati",
    "index": "12.326.89"
  },
  {
    "verse": "samāgateṣu baliṣu pṛthivyāṃ sarvarājasu\nvāsaviḥ susahāyo vai mama hy eko bhaviṣyati",
    "index": "12.326.90"
  },
  {
    "verse": "evaṃ lokā vadiṣyanti naranārāyaṇāv ṛṣī\nudyuktau dahataḥ kṣatraṃ lokakāryārtham īśvarau",
    "index": "12.326.91"
  },
  {
    "verse": "kṛtvā bhārāvataraṇaṃ vasudhāyā yathepsitam  MBh_12,326.92\nsarvasātvatamukhyānāṃ dvārakāyāś ca sattama\nkariṣye pralayaṃ ghoram ātmajñātivināśanam",
    "index": "12.326.92"
  },
  {
    "verse": "karmāṇy aparimeyāni caturmūrtidharo hy aham\nkṛtvā lokān gamiṣyāmi svān ahaṃ brahmasatkṛtān",
    "index": "12.326.93"
  },
  {
    "verse": "haṃso hayaśirāś caiva prādurbhāvā dvijottama  MBh_12,326.94\nyadā vedaśrutir naṣṭā mayā pratyāhṛtā tadā\nsavedāḥ saśrutīkāś ca kṛtāḥ pūrvaṃ kṛte yuge",
    "index": "12.326.94"
  },
  {
    "verse": "atikrāntāḥ purāṇeṣu śrutās te yadi vā kvacit\natikrāntāś ca bahavaḥ prādurbhāvā mamottamāḥ\nlokakāryāṇi kṛtvā ca punaḥ svāṃ prakṛtiṃ gatāḥ",
    "index": "12.326.95"
  },
  {
    "verse": "na hy etad brahmaṇā prāptam īdṛśaṃ mama darśanam\nyat tvayā prāptam adyeha ekāntagatabuddhinā",
    "index": "12.326.96"
  },
  {
    "verse": "etat te sarvam ākhyātaṃ brahman bhaktimato mayā\npurāṇaṃ ca bhaviṣyaṃ ca sarahasyaṃ ca sattama",
    "index": "12.326.97"
  },
  {
    "verse": "evaṃ sa bhagavān devo viśvamūrtidharo 'vyayaḥ\netāvad uktvā vacanaṃ tatraivāntaradhīyata",
    "index": "12.326.98"
  },
  {
    "verse": "nārado 'pi mahātejāḥ prāpyānugraham īpsitam\nnaranārāyaṇau draṣṭuṃ prādravad badarāśramam",
    "index": "12.326.99"
  },
  {
    "verse": "idaṃ mahopaniṣadaṃ caturvedasamanvitam\nsāṃkhyayogakṛtaṃ tena pañcarātrānuśabditam",
    "index": "12.326.100"
  },
  {
    "verse": "nārāyaṇamukhodgītaṃ nārado 'śrāvayat punaḥ\nbrahmaṇaḥ sadane tāta yathā dṛṣṭaṃ yathā śrutam",
    "index": "12.326.101"
  },
  {
    "verse": "etad āścaryabhūtaṃ hi māhātmyaṃ tasya dhīmataḥ\nkiṃ brahmā na vijānīte yataḥ śuśrāva nāradāt",
    "index": "12.326.102"
  },
  {
    "verse": "pitāmaho hi bhagavāṃs tasmād devād anantaraḥ\nkathaṃ sa na vijānīyāt prabhāvam amitaujasaḥ",
    "index": "12.326.103"
  },
  {
    "verse": "mahākalpasahasrāṇi mahākalpaśatāni ca\nsamatītāni rājendra sargāś ca pralayāś ca ha",
    "index": "12.326.104"
  },
  {
    "verse": "sargasyādau smṛto brahmā prajāsargakaraḥ prabhuḥ\njānāti devapravaraṃ bhūyaś cāto 'dhikaṃ nṛpa_2\nparam ātmānam īśānam ātmanaḥ prabhavaṃ tathā",
    "index": "12.326.105"
  },
  {
    "verse": "ye tv anye brahmasadane siddhasaṃghāḥ samāgatāḥ\ntebhyas tac chrāvayām āsa purāṇaṃ vedasaṃmitam",
    "index": "12.326.106"
  },
  {
    "verse": "teṣāṃ sakāśāt sūryaś ca śrutvā vai bhāvitātmanām\nātmānugāmināṃ brahma śrāvayām āsa bhārata",
    "index": "12.326.107"
  },
  {
    "verse": "ṣaṭṣaṣṭir hi sahasrāṇi ṛṣīṇāṃ bhāvitātmanām\nsūryasya tapato lokān nirmitā ye puraḥsarāḥ\nteṣām akathayat sūryaḥ sarveṣāṃ bhāvitātmanām",
    "index": "12.326.108"
  },
  {
    "verse": "sūryānugāmibhis tāta ṛṣibhis tair mahātmabhiḥ\nmerau samāgatā devāḥ śrāvitāś cedam uttamam",
    "index": "12.326.109"
  },
  {
    "verse": "devānāṃ tu sakāśād vai tataḥ śrutvāsito dvijaḥ\nśrāvayām āsa rājendra pitṝṇāṃ munisattamaḥ",
    "index": "12.326.110"
  },
  {
    "verse": "mama cāpi pitā tāta kathayām āsa śaṃtanuḥ\ntato mayaitac chrutvā ca kīrtitaṃ tava bhārata",
    "index": "12.326.111"
  },
  {
    "verse": "surair vā munibhir vāpi purāṇaṃ yair idaṃ śrutam\nsarve te paramātmānaṃ pūjayanti punaḥ punaḥ",
    "index": "12.326.112"
  },
  {
    "verse": "idam ākhyānam ārṣeyaṃ pāraṃparyāgataṃ nṛpa_2\nnā-vāsudevabhaktāya tvayā deyaṃ kathaṃcana",
    "index": "12.326.113"
  },
  {
    "verse": "matto 'nyāni ca te rājann upākhyānaśatāni vai\nyāni śrutāni dharmyāṇi teṣāṃ sāro 'yam uddhṛtaḥ",
    "index": "12.326.114"
  },
  {
    "verse": "surāsurair yathā rājan nirmathyā-mṛtam uddhṛtam\nevam etat purā vipraiḥ kathā-mṛtam ihoddhṛtam",
    "index": "12.326.115"
  },
  {
    "verse": "yaś cedaṃ paṭhate nityaṃ yaś cedaṃ śṛṇuyān naraḥ\nekāntabhāvopagata ekānte susamāhitaḥ",
    "index": "12.326.116"
  },
  {
    "verse": "prāpya śvetaṃ mahādvīpaṃ bhūtvā candraprabho naraḥ\nsa sahasrārciṣaṃ devaṃ praviśen nātra saṃśayaḥ",
    "index": "12.326.117"
  },
  {
    "verse": "mucyed ārtas tathā rogāc chrutvemām āditaḥ kathām\njijñāsur labhate kāmān bhakto bhaktagatiṃ vrajet",
    "index": "12.326.118"
  },
  {
    "verse": "tvayāpi satataṃ rājann abhyarcyaḥ puruṣottamaḥ  MBh_12,326.119\nsa hi mātā pitā caiva kṛtsnasya jagato guruḥ",
    "index": "12.326.119"
  },
  {
    "verse": "brahmaṇyadevo bhagavān prīyatāṃ te sanātanaḥ\nyudhiṣṭhira mahābāho mahābāhur janārdanaḥ",
    "index": "12.326.120"
  },
  {
    "verse": "śrutvaitad ākhyānavaraṃ dharmarāḍ janamejaya\nbhrātaraś cāsya te sarve nārāyaṇaparāabhavan",
    "index": "12.326.121"
  },
  {
    "verse": "jitaṃ bhagavatā tena puruṣeṇeti bhārata\nnityaṃ japyaparā bhūtvā sarasvatīm udīrayan",
    "index": "12.326.122"
  },
  {
    "verse": "yo hy asmākaṃ guruḥ śreṣṭhaḥ kṛṣṇadvaipāyano muniḥ\nsa jagau paramaṃ japyaṃ nārāyaṇam udīrayan",
    "index": "12.326.123"
  },
  {
    "verse": "gatvāntarikṣāt satataṃ kṣīrodam amṛtāśayam\npūjayitvā ca deveśaṃ punar āyāt svam āśramam",
    "index": "12.326.124"
  },
  {
    "verse": "kathaṃ sa bhagavān devo yajñeṣv agraharaḥ prabhuḥ\nyajñadhārī ca satataṃ vedavedāṅgavit tathā",
    "index": "12.327.1"
  },
  {
    "verse": "nivṛttaṃ cāsthito dharmaṃ kṣemī bhāgavatapriyaḥ\npravṛttidharmān vidadhe sa eva bhagavān prabhuḥ",
    "index": "12.327.2"
  },
  {
    "verse": "kathaṃ pravṛttidharmeṣu bhāgārhā devatāḥ kṛtāḥ\nkathaṃ nivṛttidharmāś ca kṛtā vyāvṛttabuddhayaḥ",
    "index": "12.327.3"
  },
  {
    "verse": "etaṃ naḥ saṃśayaṃ vipra chindhi guhyaṃ sanātanam\ntvayā nārāyaṇakathā śrutā vai dharmasaṃhitā",
    "index": "12.327.4"
  },
  {
    "verse": "ime sabrahmakā lokāḥ sasurāsuramānavāḥ\nkriyāsv abhyudayoktāsu saktā dṛśyanti sarvaśaḥ\nmokṣaś coktas tvayā brahman nirvāṇaṃ paramaṃ sukham",
    "index": "12.327.5"
  },
  {
    "verse": "ye ca muktā bhavantīha puṇyapāpavivarjitāḥ\nte sahasrārciṣaṃ devaṃ praviśantīti śuśrumaḥ",
    "index": "12.327.6"
  },
  {
    "verse": "aho hi duranuṣṭheyo mokṣadharmaḥ sanātanaḥ\nyaṃ hitvā devatāḥ sarvā havyakavyabhujo 'bhavan",
    "index": "12.327.7"
  },
  {
    "verse": "kiṃ nu brahmā ca rudraś ca śakraś ca balabhit prabhuḥ\nsūryas tārādhipo vāyur agnir varuṇa eva ca\nākāśaṃ jagatī caiva ye ca śeṣā divaukasaḥ",
    "index": "12.327.8"
  },
  {
    "verse": "pralayaṃ na vijānanti ātmanaḥ parinirmitam\ntatas te nāsthitā mārgaṃ dhruvam akṣayam avyayam",
    "index": "12.327.9"
  },
  {
    "verse": "smṛtvā kālaparīmāṇaṃ pravṛttiṃ ye samāsthitāḥ\ndoṣaḥ kālaparīmāṇe mahān eṣa kriyāvatām",
    "index": "12.327.10"
  },
  {
    "verse": "etan me saṃśayaṃ vipra hṛdi śalyam ivārpitam\nchindhītihāsakathanāt paraṃ kautūhalaṃ hi me",
    "index": "12.327.11"
  },
  {
    "verse": "kathaṃ bhāgaharāḥ proktā devatāḥ kratuṣu dvija\nkimarthaṃ cādhvare brahmann ijyante tridivaukasaḥ",
    "index": "12.327.12"
  },
  {
    "verse": "ye ca bhāgaṃ pragṛhṇanti yajñeṣu dvijasattama\nte yajanto mahāyajñaiḥ kasya bhāgaṃ dadanti vai",
    "index": "12.327.13"
  },
  {
    "verse": "aho gūḍhatamaḥ praśnas tvayā pṛṣṭo janeśvara\nnā-taptatapasā hy eṣa nā-vedaviduṣā tathā\nnā-purāṇavidā cāpi śakyo vyāhartum añjasā",
    "index": "12.327.14"
  },
  {
    "verse": "hanta te kathayiṣyāmi yan me pṛṣṭaḥ purā guruḥ\nkṛṣṇadvaipāyano vyāso vedavyāso mahān ṛṣiḥ",
    "index": "12.327.15"
  },
  {
    "verse": "sumantur jaiminiś caiva pailaś ca sudṛḍhavrataḥ\nahaṃ caturthaḥ śiṣyo vai pañcamaś ca śukaḥ smṛtaḥ",
    "index": "12.327.16"
  },
  {
    "verse": "etān samāgatān sarvān pañca śiṣyān damānvitān\nśaucācārasamāyuktāñ jitakrodhāñ jitendriyān",
    "index": "12.327.17"
  },
  {
    "verse": "vedān adhyāpayām āsa mahābhāratapañcamān\nmerau girivare ramye siddhacāraṇasevite",
    "index": "12.327.18"
  },
  {
    "verse": "teṣām abhyasyatāṃ vedān kadācit saṃśayo 'bhavat  MBh_12,327.19\neṣa vai yas tvayā pṛṣṭas tena teṣāṃ prakīrtitaḥ\ntataḥ śruto mayā cāpi tavākhyeyo 'dya bhārata",
    "index": "12.327.19"
  },
  {
    "verse": "śiṣyāṇāṃ vacanaṃ śrutvā sarvā-jñānatamonudaḥ\nparāśarasutaḥ śrīmān vyāso vākyam uvāca ha",
    "index": "12.327.20"
  },
  {
    "verse": "mayā hi sumahat taptaṃ tapaḥ paramadāruṇam\nbhūtaṃ bhavyaṃ bhaviṣyac ca jānīyām iti sattamāḥ",
    "index": "12.327.21"
  },
  {
    "verse": "tasya me taptatapaso nigṛhītendriyasya ca\nnārāyaṇaprasādena kṣīrodasyānukūlataḥ",
    "index": "12.327.22"
  },
  {
    "verse": "traikālikam idaṃ jñānaṃ prādurbhūtaṃ yathepsitam\ntac chṛṇudhvaṃ yathājñānaṃ vakṣye saṃśayam uttamam\nyathā vṛttaṃ hi kalpādau dṛṣṭaṃ me jñānacakṣuṣā",
    "index": "12.327.23"
  },
  {
    "verse": "paramātmeti yaṃ prāhuḥ sāṃkhyayogavido janāḥ\nmahāpuruṣasaṃjñāṃ sa labhate svena karmaṇā",
    "index": "12.327.24"
  },
  {
    "verse": "tasmāt prasūtam avyaktaṃ pradhānaṃ tad vidur budhāḥ\navyaktād vyaktam utpannaṃ lokasṛṣṭyartham īśvarāt",
    "index": "12.327.25"
  },
  {
    "verse": "aniruddho hi lokeṣu mahān ātmeti kathyate\nyo 'sau vyaktatvam āpanno nirmame ca pitāmaham\nso 'haṃkāra iti proktaḥ sarvatejomayo hi saḥ",
    "index": "12.327.26"
  },
  {
    "verse": "pṛthivī vāyur ākāśam āpo jyotiś ca pañcamam\nahaṃkāraprasūtāni mahābhūtāni bhārata",
    "index": "12.327.27"
  },
  {
    "verse": "mahābhūtāni sṛṣṭvātha tadguṇān nirmame punaḥ\nbhūtebhyaś caiva niṣpannā mūrtimanto 'ṣṭa tāñ śṛṇu",
    "index": "12.327.28"
  },
  {
    "verse": "marīcir aṅgirāś cātriḥ pulastyaḥ pulahaḥ kratuḥ\nvasiṣṭhaś ca mahātmā vai manuḥ svāyaṃbhuvas tathā\njñeyāḥ prakṛtayo 'ṣṭau tā yāsu lokāḥ pratiṣṭhitāḥ",
    "index": "12.327.29"
  },
  {
    "verse": "vedān vedāṅgasaṃyuktān yajñān yajñāṅgasaṃyutān  MBh_12,327.30\nnirmame lokasiddhyarthaṃ brahmā lokapitāmahaḥ\naṣṭābhyaḥ prakṛtibhyaś ca jātaṃ viśvam idaṃ jagat",
    "index": "12.327.30"
  },
  {
    "verse": "rudro roṣātmako jāto daśānyān so 'sṛjat svayam\nekādaśaite rudrās tu vikārāḥ puruṣāḥ smṛtāḥ",
    "index": "12.327.31"
  },
  {
    "verse": "te rudrāḥ prakṛtiś caiva sarve caiva surar1ṣayaḥ\nutpannā lokasiddhyarthaṃ brahmāṇaṃ samupasthitāḥ",
    "index": "12.327.32"
  },
  {
    "verse": "vayaṃ hi sṛṣṭā bhagavaṃs tvayā vai prabhaviṣṇunā\nyena yasminn adhīkāre vartitavyaṃ pitāmaha",
    "index": "12.327.33"
  },
  {
    "verse": "yo 'sau tvayā vinirdiṣṭo adhikāro 'rthacintakaḥ\nparipālyaḥ kathaṃ tena so 'dhikāro 'dhikāriṇā",
    "index": "12.327.34"
  },
  {
    "verse": "pradiśasva balaṃ tasya yo 'dhikārārthacintakaḥ\nevam ukto mahādevo devāṃs tān idam abravīt",
    "index": "12.327.35"
  },
  {
    "verse": "sādhv ahaṃ jñāpito devā yuṣmābhir bhadram astu vaḥ\nmamāpy eṣā samutpannā cintā yā bhavatāṃ matā",
    "index": "12.327.36"
  },
  {
    "verse": "lokatantrasya kṛtsnasya kathaṃ kāryaḥ parigrahaḥ\nkathaṃ balakṣayo na syād yuṣmākaṃ hy ātmanaś ca me",
    "index": "12.327.37"
  },
  {
    "verse": "itaḥ sarve 'pi gacchāmaḥ śaraṇaṃ lokasākṣiṇam\nmahāpuruṣam avyaktaṃ sa no vakṣyati yad dhitam",
    "index": "12.327.38"
  },
  {
    "verse": "tatas te brahmaṇā sārdham ṛṣayo vibudhās tathā\nkṣīrodasyottaraṃ kūlaṃ jagmur lokahitārthinaḥ",
    "index": "12.327.39"
  },
  {
    "verse": "te tapaḥ samupātiṣṭhan brahmoktaṃ vedakalpitam\nsa mahāniyamo nāma tapaścaryā sudāruṇā",
    "index": "12.327.40"
  },
  {
    "verse": "ūrdhvaṃ dṛṣṭir bāhavaś ca ekāgraṃ ca mano 'bhavat\nekapādasthitāḥ samyak kāṣṭhabhūtāḥ samāhitāḥ",
    "index": "12.327.41"
  },
  {
    "verse": "divyaṃ varṣasahasraṃ te tapas taptvā tad uttamam\nśuśruvur madhurāṃ vāṇīṃ vedavedāṅgabhūṣitām",
    "index": "12.327.42"
  },
  {
    "verse": "bho bhoḥ sabrahmakā devā ṛṣayaś ca tapodhanāḥ\nsvāgatenārcya vaḥ sarvāñ śrāvaye vākyam uttamam",
    "index": "12.327.43"
  },
  {
    "verse": "vijñātaṃ vo mayā kāryaṃ tac ca lokahitaṃ mahat\npravṛttiyuktaṃ kartavyaṃ yuṣmatprāṇopabṛṃhaṇam",
    "index": "12.327.44"
  },
  {
    "verse": "sutaptaṃ vas tapo devā mamārādhanakāmyayā\nbhokṣyathāsya mahāsattvās tapasaḥ phalam uttamam",
    "index": "12.327.45"
  },
  {
    "verse": "eṣa brahmā lokaguruḥ sarvalokapitāmahaḥ\nyūyaṃ ca vibudhaśreṣṭhā māṃ yajadhvaṃ samāhitāḥ",
    "index": "12.327.46"
  },
  {
    "verse": "sarve bhāgān kalpayadhvaṃ yajñeṣu mama nityaśaḥ\ntathā śreyo vidhāsyāmi yathādhīkāram īśvarāḥ",
    "index": "12.327.47"
  },
  {
    "verse": "śrutvaitad devadevasya vākyaṃ hṛṣṭatanūruhāḥ\ntatas te vibudhāḥ sarve brahmā te ca mahar2ṣayaḥ",
    "index": "12.327.48"
  },
  {
    "verse": "vedadṛṣṭena vidhinā vaiṣṇavaṃ kratum āharan\ntasmin sattre tadā brahmā svayaṃ bhāgam akalpayat\ndevā devar1ṣayaś caiva sarve bhāgān akalpayan",
    "index": "12.327.49"
  },
  {
    "verse": "te kārtayugadharmāṇo bhāgāḥ paramasatkṛtāḥ\nprāpur ādityavarṇaṃ taṃ puruṣaṃ tamasaḥ param\nbṛhantaṃ sarvagaṃ_1 devam īśānaṃ varadaṃ prabhum",
    "index": "12.327.50"
  },
  {
    "verse": "tato 'tha varado devas tān sarvān amarān sthitān\naśarīro babhāṣedaṃ vākyaṃ khastho maheśvaraḥ",
    "index": "12.327.51"
  },
  {
    "verse": "yena yaḥ kalpito bhāgaḥ sa tathā samupāgataḥ\nprīto 'haṃ pradiśāmy adya phalam āvṛttilakṣaṇam",
    "index": "12.327.52"
  },
  {
    "verse": "etad vo lakṣaṇaṃ devā matprasādasamudbhavam\nyūyaṃ yajñair ijyamānāḥ samāptavaradakṣiṇaiḥ\nyuge yuge bhaviṣyadhvaṃ pravṛttiphalabhoginaḥ",
    "index": "12.327.53"
  },
  {
    "verse": "yajñair ye cāpi yakṣyanti sarvalokeṣu vai surāḥ\nkalpayiṣyanti vo bhāgāṃs te narā vedakalpitān",
    "index": "12.327.54"
  },
  {
    "verse": "yo me yathā kalpitavān bhāgam asmin mahākratau\nsa tathā yajñabhāgārho vedasūtre mayā kṛtaḥ",
    "index": "12.327.55"
  },
  {
    "verse": "yūyaṃ lokān dhārayadhvaṃ yajñabhāgaphaloditāḥ\nsarvārthacintakā loke yathādhīkāranirmitāḥ",
    "index": "12.327.56"
  },
  {
    "verse": "yāḥ kriyāḥ pracariṣyanti pravṛttiphalasatkṛtāḥ\ntābhir āpyāyitabalā lokān vai dhārayiṣyatha",
    "index": "12.327.57"
  },
  {
    "verse": "yūyaṃ hi bhāvitā loke sarvayajñeṣu mānavaiḥ\nmāṃ tato bhāvayiṣyadhvam eṣā vo bhāvanā mama",
    "index": "12.327.58"
  },
  {
    "verse": "ityarthaṃ nirmitā vedā yajñāś cauṣadhibhiḥ saha\nebhiḥ samyak prayuktair hi prīyante devatāḥ kṣitau",
    "index": "12.327.59"
  },
  {
    "verse": "nirmāṇam etad yuṣmākaṃ pravṛttiguṇakalpitam\nmayā kṛtaṃ suraśreṣṭhā yāvat kalpakṣayād iti\ncintayadhvaṃ lokahitaṃ yathādhīkāram īśvarāḥ",
    "index": "12.327.60"
  },
  {
    "verse": "marīcir aṅgirāś cātriḥ pulastyaḥ pulahaḥ kratuḥ\nvasiṣṭha iti saptaite mānasā nirmitā hi vai",
    "index": "12.327.61"
  },
  {
    "verse": "ete vedavido mukhyā vedācāryāś ca kalpitāḥ\npravṛttidharmiṇaś caiva prājāpatyena kalpitāḥ",
    "index": "12.327.62"
  },
  {
    "verse": "ayaṃ kriyāvatāṃ panthā vyaktībhūtaḥ sanātanaḥ\naniruddha iti prokto lokasargakaraḥ prabhuḥ",
    "index": "12.327.63"
  },
  {
    "verse": "sanaḥ sanatsujātaś ca sanakaḥ sasanandanaḥ\nsanatkumāraḥ kapilaḥ saptamaś ca sanātanaḥ",
    "index": "12.327.64"
  },
  {
    "verse": "saptaite mānasāḥ proktā ṛṣayo brahmaṇaḥ sutāḥ\nsvayamāgatavijñānā nivṛttaṃ dharmam āsthitāḥ",
    "index": "12.327.65"
  },
  {
    "verse": "ete yogavido mukhyāḥ sāṃkhyadharmavidas tathā\nācāryā mokṣaśāstre ca mokṣadharmapravartakāḥ",
    "index": "12.327.66"
  },
  {
    "verse": "yato 'haṃ prasṛtaḥ pūrvam avyaktāt triguṇo mahān\ntasmāt parataro yo 'sau kṣetrajña iti kalpitaḥ\nso 'haṃ kriyāvatāṃ panthāḥ punarāvṛttidurlabhaḥ",
    "index": "12.327.67"
  },
  {
    "verse": "yo yathā nirmito jantur yasmin yasmiṃś ca karmaṇi\npravṛttau vā nivṛttau vā tatphalaṃ so 'śnute 'vaśaḥ",
    "index": "12.327.68"
  },
  {
    "verse": "eṣa lokagurur brahmā jagadādikaraḥ prabhuḥ\neṣa mātā pitā caiva yuṣmākaṃ ca pitāmahaḥ\nmayānuśiṣṭo bhavitā sarvabhūtavarapradaḥ",
    "index": "12.327.69"
  },
  {
    "verse": "asya caivānujo rudro lalāṭād yaḥ samutthitaḥ\nbrahmānuśiṣṭo bhavitā sarvatrasavarapradaḥ",
    "index": "12.327.70"
  },
  {
    "verse": "gacchadhvaṃ svān adhīkārāṃś cintayadhvaṃ yathāvidhi\npravartantāṃ kriyāḥ sarvāḥ sarvalokeṣu māciram",
    "index": "12.327.71"
  },
  {
    "verse": "pradṛśyantāṃ ca karmāṇi prāṇināṃ gatayas tathā\nparinirmitakālāni āyūṃṣi ca surottamāḥ",
    "index": "12.327.72"
  },
  {
    "verse": "idaṃ kṛtayugaṃ nāma kālaḥ śreṣṭhaḥ pravartate  MBh_12,327.73\nahiṃsyā yajñapaśavo yuge 'smin naitad anyathā\ncatuṣpāt sakalo dharmo bhaviṣyaty atra vai surāḥ",
    "index": "12.327.73"
  },
  {
    "verse": "tatas tretāyugaṃ nāma trayī yatra bhaviṣyati\nprokṣitā yatra paśavo vadhaṃ prāpsyanti vai makhe\ntatra pādacaturtho vai dharmasya na bhaviṣyati",
    "index": "12.327.74"
  },
  {
    "verse": "tato vai dvāparaṃ nāma miśraḥ kālo bhaviṣyati\ndvipādahīno dharmaś ca yuge tasmin bhaviṣyati",
    "index": "12.327.75"
  },
  {
    "verse": "tatas tiṣye 'tha saṃprāpte yuge kalipuraskṛte\nekapādasthito dharmo yatra tatra bhaviṣyati",
    "index": "12.327.76"
  },
  {
    "verse": "devā ūcuḥ: ekapādasthite dharme yatrakvacanagāmini\nkathaṃ kartavyam asmābhir bhagavaṃs tad vadasva naḥ",
    "index": "12.327.77"
  },
  {
    "verse": "yatra vedāś ca yajñāś ca tapaḥ satyaṃ damas tathā\nahiṃsādharmasaṃyuktāḥ pracareyuḥ surottamāḥ\nsa vai deśaḥ sevitavyo mā vo 'dharmaḥ padā spṛśet",
    "index": "12.327.78"
  },
  {
    "verse": "[x d7 t g1-3.6:: guravo yatra pūjyante !sādhuvṛttāḥ śamānvitāḥ MBh_12,327.79\nte 'nuśiṣṭā bhagavatā devāḥ sar1ṣigaṇās tathā\nnamaskṛtvā bhagavate jagmur deśān yathepsitān",
    "index": "12.327.79"
  },
  {
    "verse": "gateṣu tridivaukaḥsu brahmaikaḥ paryavasthitaḥ\ndidṛkṣur bhagavantaṃ tam aniruddhatanau sthitam",
    "index": "12.327.80"
  },
  {
    "verse": "taṃ devo darśayām āsa kṛtvā hayaśiro mahat\nsāṅgān āvartayan vedān kamaṇḍalugaṇitradhṛk",
    "index": "12.327.81"
  },
  {
    "verse": "tato 'śvaśirasaṃ dṛṣṭvā taṃ devam amitaujasam\nlokakartā prabhur brahmā lokānāṃ hitakāmyayā",
    "index": "12.327.82"
  },
  {
    "verse": "mūrdhnā praṇamya varadaṃ tasthau prāñjalir agrataḥ\nsa pariṣvajya devena vacanaṃ śrāvitas tadā",
    "index": "12.327.83"
  },
  {
    "verse": "lokakāryagatīḥ sarvās tvaṃ cintaya yathāvidhi\ndhātā tvaṃ sarvabhūtānāṃ tvaṃ prabhur jagato guruḥ\ntvayy āveśitabhāro 'haṃ dhṛtiṃ prāpsyāmy athāñjasā",
    "index": "12.327.84"
  },
  {
    "verse": "yadā ca surakāryaṃ te aviṣahyaṃ bhaviṣyati\nprādurbhāvaṃ gamiṣyāmi tadātmajñānadeśikaḥ",
    "index": "12.327.85"
  },
  {
    "verse": "evam uktvā hayaśirās tatraivāntaradhīyata\ntenānuśiṣṭo brahmāpi svaṃ lokam acirād gataḥ",
    "index": "12.327.86"
  },
  {
    "verse": "evam eṣa mahābhāgaḥ padmanābhaḥ sanātanaḥ\nyajñeṣv agraharaḥ prokto yajñadhārī ca nityadā",
    "index": "12.327.87"
  },
  {
    "verse": "nivṛttiṃ cāsthito dharmaṃ gatim akṣayadharmiṇām\npravṛttidharmān vidadhe kṛtvā lokasya citratām",
    "index": "12.327.88"
  },
  {
    "verse": "yugādau prabuddho jagad dhy utsasarja MBh_12,327.89\ntasmai namadhvaṃ devāya nirguṇāya guṇātmane\najāya viśvarūpāya dhāmne sarvadivaukasām",
    "index": "12.327.90"
  },
  {
    "verse": "mahābhūtādhipataye rudrāṇāṃ pataye tathā\nādityapataye caiva vasūnāṃ pataye tathā",
    "index": "12.327.91"
  },
  {
    "verse": "aśvibhyāṃ pataye caiva marutāṃ pataye tathā\nvedayajñādhipataye vedāṅgapataye 'pi ca",
    "index": "12.327.92"
  },
  {
    "verse": "samudravāsine nityaṃ haraye muñjakeśine\nśāntaye sarvabhūtānāṃ mokṣadharmānubhāṣiṇe",
    "index": "12.327.93"
  },
  {
    "verse": "tapasāṃ tejasāṃ caiva pataye yaśaso 'pi ca\nvācaś ca pataye nityaṃ saritāṃ pataye tathā",
    "index": "12.327.94"
  },
  {
    "verse": "kapardine varāhāya ekaśṛṅgāya dhīmate\nvivasvate 'śvaśirase caturmūrtidhṛte sadā",
    "index": "12.327.95"
  },
  {
    "verse": "guhyāya jñānadṛśyāya akṣarāya kṣarāya ca\neṣa devaḥ saṃcarati sarvatragatir avyayaḥ",
    "index": "12.327.96"
  },
  {
    "verse": "evam etat purā dṛṣṭaṃ mayā vai jñānacakṣuṣā\nkathitaṃ tac ca vaḥ sarvaṃ mayā pṛṣṭena tattvataḥ",
    "index": "12.327.97"
  },
  {
    "verse": "kriyatām madvacaḥ śiṣyāḥ sevyatāṃ harir īśvaraḥ\ngīyatāṃ vedaśabdaiś ca pūjyatāṃ ca yathāvidhi",
    "index": "12.327.98"
  },
  {
    "verse": "ity uktās tu vayaṃ tena vedavyāsena dhīmatā\nsarve śiṣyāḥ sutaś cāsya śukaḥ paramadharmavit",
    "index": "12.327.99"
  },
  {
    "verse": "sa cāsmākam upādhyāyaḥ sahāsmābhir viśāṃ pate\ncaturvedodgatābhiś ca ṛgbhis tam abhituṣṭuve",
    "index": "12.327.100"
  },
  {
    "verse": "etat te sarvam ākhyātaṃ yan māṃ tvaṃ paripṛcchasi\nevaṃ me 'kathayad rājan purā dvaipāyano guruḥ",
    "index": "12.327.101"
  },
  {
    "verse": "yaś cedaṃ śṛṇuyān nityaṃ yaś cedaṃ parikīrtayet\nnamo bhagavate kṛtvā samāhitamanā naraḥ",
    "index": "12.327.102"
  },
  {
    "verse": "bhavaty arogo dyutimān balarūpasamanvitaḥ\nāturo mucyate rogād baddho mucyeta bandhanāt",
    "index": "12.327.103"
  },
  {
    "verse": "kāmakāmī labhet kāmaṃ dīrgham āyur avāpnuyāt\nbrāhmaṇaḥ sarvavedī syāt kṣatriyo vijayī bhavet\nvaiśyo vipulalābhaḥ syāc chūdraḥ sukham avāpnuyāt",
    "index": "12.327.104"
  },
  {
    "verse": "aputro labhate putraṃ kanyā caivepsitaṃ patim\nlagnagarbhā vimucyeta garbhiṇī janayet sutam\nvandhyā prasavam āpnoti putrapautrasamṛddhimat",
    "index": "12.327.105"
  },
  {
    "verse": "kṣemeṇa gacched adhvānam idaṃ yaḥ paṭhate pathi\nyo yaṃ kāmaṃ kāmayate sa tam āpnoti ca dhruvam",
    "index": "12.327.106"
  },
  {
    "verse": "niśamya bhaktāḥ susukhaṃ labhante MBh_12,327.107\nastauṣīd yair imaṃ vyāsaḥ saśiṣyo madhusūdanam\nnāmabhir vividhair eṣāṃ niruktaṃ bhagavan mama",
    "index": "12.328.1"
  },
  {
    "verse": "vaktum arhasi śuśrūṣoḥ prajāpatipater hareḥ\nśrutvā bhaveyaṃ yat pūtaḥ śaraccandra ivā-malaḥ",
    "index": "12.328.2"
  },
  {
    "verse": "śṛṇu rājan yathācaṣṭa phalgunasya harir vibhuḥ\nprasannātmātmano nāmnāṃ niruktaṃ guṇakarmajam",
    "index": "12.328.3"
  },
  {
    "verse": "nāmabhiḥ kīrtitais tasya keśavasya mahātmanaḥ\npṛṣṭavān keśavaṃ rājan phalgunaḥ paravīrahā",
    "index": "12.328.4"
  },
  {
    "verse": "bhagavan bhūtabhavyeśa sarvabhūtasṛg avyaya\nlokadhāma jagannātha lokānām abhayaprada",
    "index": "12.328.5"
  },
  {
    "verse": "yāni nāmāni te deva kīrtitāni mahar2ṣibhiḥ\nvedeṣu sapurāṇeṣu yāni guhyāni karmabhiḥ",
    "index": "12.328.6"
  },
  {
    "verse": "teṣāṃ niruktaṃ tvatto 'haṃ śrotum icchāmi keśava\nna hy anyo vartayen nāmnāṃ niruktaṃ tvām ṛte prabho",
    "index": "12.328.7"
  },
  {
    "verse": "ṛgvede sayajurvede tathaivātharvasāmasu\npurāṇe sopaniṣade tathaiva jyotiṣe 'rjuna",
    "index": "12.328.8"
  },
  {
    "verse": "sāṃkhye ca yogaśāstre ca āyurvede tathaiva ca\nbahūni mama nāmāni kīrtitāni mahar2ṣibhiḥ",
    "index": "12.328.9"
  },
  {
    "verse": "gauṇāni tatra nāmāni karmajāni ca kānicit\nniruktaṃ karmajānāṃ ca śṛṇuṣva prayato 'nagha\nkathyamānaṃ mayā tāta tvaṃ hi me 'rdhaṃ smṛtaḥ purā",
    "index": "12.328.10"
  },
  {
    "verse": "namo 'tiyaśase tasmai dehināṃ paramātmane\nnārāyaṇāya viśvāya nirguṇāya guṇātmane",
    "index": "12.328.11"
  },
  {
    "verse": "yasya prasādajo brahmā rudraś ca krodhasaṃbhavaḥ\nyo 'sau yonir hi sarvasya sthāvarasya carasya ca",
    "index": "12.328.12"
  },
  {
    "verse": "aṣṭādaśaguṇaṃ yat tat sattvaṃ sattvavatāṃ vara\nprakṛtiḥ sā parā mahyaṃ rodasī yogadhāriṇī\nṛtā satyā-marā-jayyā lokānām ātmasaṃjñitā",
    "index": "12.328.13"
  },
  {
    "verse": "tasmāt sarvāḥ pravartante sargapralayavikriyāḥ\ntato yajñaś ca yaṣṭā ca purāṇaḥ puruṣo virāṭ\naniruddha iti prokto lokānāṃ prabhavāpyayaḥ",
    "index": "12.328.14"
  },
  {
    "verse": "brāhme rātrikṣaye prāpte tasya hy amitatejasaḥ_1\nprasādāt prādur abhavat padmaṃ padmanibhekṣaṇa\ntatra brahmā samabhavat sa tasyaiva prasādajaḥ",
    "index": "12.328.15"
  },
  {
    "verse": "ahnaḥ kṣaye lalāṭāc ca suto devasya vai tathā\nkrodhāviṣṭasya saṃjajñe rudraḥ saṃhārakārakaḥ",
    "index": "12.328.16"
  },
  {
    "verse": "etau dvau vibudhaśreṣṭhau prasādakrodhajau smṛtau\ntadādeśitapanthānau sṛṣṭisaṃhārakārakau\nnimittamātraṃ tāv atra sarvaprāṇivarapradau",
    "index": "12.328.17"
  },
  {
    "verse": "kapardī jaṭilo muṇḍaḥ śmaśānagṛhasevakaḥ\nugravratadharo rudro yogī tripuradāruṇaḥ",
    "index": "12.328.18"
  },
  {
    "verse": "dakṣakratuharaś caiva bhaganetraharas tathā\nnārāyaṇātmako jñeyaḥ pāṇḍaveya yuge yuge",
    "index": "12.328.19"
  },
  {
    "verse": "tasmin hi pūjyamāne vai devadeve maheśvare\nsaṃpūjito bhavet pārtha devo nārāyaṇaḥ prabhuḥ",
    "index": "12.328.20"
  },
  {
    "verse": "aham ātmā hi lokānāṃ viśvānāṃ pāṇḍunandana\ntasmād ātmānam evāgre rudraṃ saṃpūjayāmy aham",
    "index": "12.328.21"
  },
  {
    "verse": "yady ahaṃ nārcayeyaṃ vai īśānaṃ varadaṃ śivam\nātmānaṃ nārcayet kaścit iti me bhāvitaṃ manaḥ\nmayā pramāṇaṃ hi kṛtaṃ lokaḥ samanuvartate",
    "index": "12.328.22"
  },
  {
    "verse": "pramāṇāni hi pūjyāni tatas taṃ pūjayāmy aham\nyas taṃ vetti sa māṃ vetti yo 'nu taṃ sa hi mām anu",
    "index": "12.328.23"
  },
  {
    "verse": "rudro nārāyaṇaś caiva sattvam ekaṃ dvidhākṛtam\nloke carati kaunteya vyaktisthaṃ sarvakarmasu",
    "index": "12.328.24"
  },
  {
    "verse": "na hi me kenacid deyo varaḥ pāṇḍavanandana\niti saṃcintya manasā purāṇaṃ viśvam īśvaram\nputrārtham ārādhitavān ātmānam aham ātmanā",
    "index": "12.328.25"
  },
  {
    "verse": "na hi viṣṇuḥ praṇamati kasmaicid vibudhāya tu\nṛtae ātmānam eveti tato rudraṃ bhajāmy aham",
    "index": "12.328.26"
  },
  {
    "verse": "sabrahmakāḥ sarudrāś ca sendrā devāḥ sahar7ṣibhiḥ\narcayanti suraśreṣṭhaṃ devaṃ nārāyaṇaṃ harim",
    "index": "12.328.27"
  },
  {
    "verse": "bhaviṣyatāṃ vartatāṃ ca bhūtānāṃ caiva bhārata\nsarveṣām agraṇīr viṣṇuḥ sevyaḥ pūjyaś ca nityaśaḥ",
    "index": "12.328.28"
  },
  {
    "verse": "namasva havyadaṃ viṣṇuṃ tathā śaraṇadaṃ nama\nvaradaṃ namasva kaunteya havyakavyabhujaṃ nama",
    "index": "12.328.29"
  },
  {
    "verse": "caturvidhā mama janā bhaktā evaṃ hi te śrutam\nteṣām ekāntinaḥ śreṣṭhās te caivānanyadevatāḥ\naham eva gatis teṣāṃ nirāśīḥkarmakāriṇām",
    "index": "12.328.30"
  },
  {
    "verse": "ye ca śiṣṭās trayo bhaktāḥ phalakāmā hi te matāḥ\nsarve cyavanadharmāṇaḥ pratibuddhas tu śreṣṭhabhāk",
    "index": "12.328.31"
  },
  {
    "verse": "brahmāṇaṃ śitikaṇṭhaṃ ca yāś cānyā devatāḥ smṛtāḥ\nprabuddhavaryāḥ sevante mām evaiṣyanti yatparam\nbhaktaṃ prati viśeṣas te eṣa pārthānukīrtitaḥ",
    "index": "12.328.32"
  },
  {
    "verse": "tvaṃ caivāhaṃ ca kaunteya naranārāyaṇau smṛtau\nbhārāvataraṇārthaṃ hi praviṣṭau mānuṣīṃ tanum",
    "index": "12.328.33"
  },
  {
    "verse": "jānāmy adhyātmayogāṃś ca yo 'haṃ yasmāc ca bhārata\nnivṛttilakṣaṇo dharmas tathābhyudayiko 'pi ca",
    "index": "12.328.34"
  },
  {
    "verse": "narāṇām ayanaṃ khyātam aham ekaḥ sanātanaḥ\nāpo nārā iti proktā āpo vai narasūnavaḥ\nayanaṃ mama tat pūrvam ato nārāyaṇo hy aham",
    "index": "12.328.35"
  },
  {
    "verse": "chādayāmi jagad viśvaṃ bhūtvā sūrya ivāṃśubhiḥ\nsarvabhūtādhivāsaś ca vāsudevas tato hy aham",
    "index": "12.328.36"
  },
  {
    "verse": "gatiś ca sarvabhūtānāṃ prajānāṃ cāpi bhārata\nvyāptā me rodasī pārtha kāntiś cābhyadhikā mama",
    "index": "12.328.37"
  },
  {
    "verse": "adhibhūtāni cānte 'haṃ tad icchaṃś cāsmi bhārata\nkramaṇāc cāpy ahaṃ pārtha viṣṇur ity abhisaṃjñitaḥ",
    "index": "12.328.38"
  },
  {
    "verse": "damāt siddhiṃ parīpsanto māṃ janāḥ kāmayanti hi\ndivaṃ corvīṃ ca madhyaṃ ca tasmād dāmodaro hy aham",
    "index": "12.328.39"
  },
  {
    "verse": "pṛśnir ity ucyate cānnaṃ vedā āpo 'mṛtaṃ tathā\nmamaitāni sadā garbhe pṛśnigarbhas tato hy aham",
    "index": "12.328.40"
  },
  {
    "verse": "ṛṣayaḥ prāhur evaṃ māṃ tritakūpābhipātitam\npṛśnigarbha tritaṃ pāhīty ekatadvitapātitam",
    "index": "12.328.41"
  },
  {
    "verse": "tataḥ sa brahmaṇaḥ putra ādyo ṛṣivaras tritaḥ\nuttatārodapānād vai pṛśnigarbhānukīrtanāt",
    "index": "12.328.42"
  },
  {
    "verse": "sūryasya tapato lokān agneḥ somasya cāpy uta\naṃśavo ye prakāśante mama te keśasaṃjñitāḥ\nsarvajñāḥ keśavaṃ tasmān mām āhur dvijasattamāḥ",
    "index": "12.328.43"
  },
  {
    "verse": "svapatnyām āhito garbha utathyena mahātmanā\nutathye 'ntarhite caiva kadācid devamāyayā\nbṛhaspatir athāvindat tāṃ patnīṃ tasya bhārata",
    "index": "12.328.44"
  },
  {
    "verse": "tato vai tam ṛṣiśreṣṭhaṃ maithunopagataṃ tathā\nuvāca garbhaḥ kaunteya pañcabhūtasamanvitaḥ",
    "index": "12.328.45"
  },
  {
    "verse": "pūrvāgato 'haṃ varada nārhasy ambāṃ prabādhitum\netad bṛhaspatiḥ śrutvā cukrodha ca śaśāpa ca",
    "index": "12.328.46"
  },
  {
    "verse": "maithunopagato yasmāt tvayāhaṃ vinivāritaḥ\ntasmād andho jāsyasi tvaṃ macchāpān nātra saṃśayaḥ",
    "index": "12.328.47"
  },
  {
    "verse": "sa śāpād ṛṣimukhyasya dīrghaṃ tama upeyivān\nsa hi dīrghatamā nāma nāmnā hy āsīd ṛṣiḥ purā",
    "index": "12.328.48"
  },
  {
    "verse": "vedān avāpya caturaḥ sāṅgopāṅgān sanātanān\nprayojayām āsa tadā nāma guhyam idaṃ mama",
    "index": "12.328.49"
  },
  {
    "verse": "ānupūrvyeṇa vidhinā keśaveti punaḥ punaḥ\nsa cakṣuṣmān samabhavad gautamaś cābhavat punaḥ",
    "index": "12.328.50"
  },
  {
    "verse": "evaṃ hi varadaṃ nāma keśaveti mamārjuna\ndevānām atha sarveṣām ṛṣīṇāṃ ca mahātmanām",
    "index": "12.328.51"
  },
  {
    "verse": "agniḥ somena saṃyukta ekayoni mukhaṃ kṛtam\nagnīṣomātmakaṃ tasmāj jagat kṛtsnaṃ carā-caram",
    "index": "12.328.52"
  },
  {
    "verse": "ekayonitvāc ca parasparaṃ mahayanto lokān dhārayata iti MBh_12,328.53\nagnīṣomau kathaṃ pūrvam ekayonī pravartitau\neṣa me saṃśayo jātas taṃ chindhi madhusūdana",
    "index": "12.329.1"
  },
  {
    "verse": "hanta te vartayiṣyāmi purāṇaṃ pāṇḍunandana\nātmatejoudbhavaṃ pārtha śṛṇuṣvaikamanā mama",
    "index": "12.329.2"
  },
  {
    "verse": "api cātra sanatkumāragītāḥ ślokā bhavanti(MBh_12.329.8/5)\nviśvaṃ brahmāsṛjat pūrvaṃ sarvādir niravaskaram\nbrahmaghoṣair divaṃ tiṣṭhanty amarā brahmayonayaḥ",
    "index": "12.329.9"
  },
  {
    "verse": "brāhmaṇānāṃ matir vākyaṃ karma śraddhā tapāṃsi ca\ndhārayanti mahīṃ dyāṃ ca śaityād vāry amṛtaṃ yathā",
    "index": "12.329.10"
  },
  {
    "verse": "nāsti satyāt paro dharmo nāsti mātṛsamo guruḥ\nbrāhmaṇebhyaḥ paraṃ nāsti pretya ceha ca bhūtaye",
    "index": "12.329.11"
  },
  {
    "verse": "tena jagad dhāryate(MBh_12.329.50/4)\nsūryācandramasau śaśvat keśair me aṃśusaṃjñitaiḥ\nbodhayaṃs tāpayaṃś caiva jagad uttiṣṭhataḥ pṛthak",
    "index": "12.330.1"
  },
  {
    "verse": "bodhanāt tāpanāc caiva jagato harṣaṇaṃ bhavet\nagnīṣomakṛtair ebhiḥ karmabhiḥ pāṇḍunandana\nhṛṣīkeśo 'ham īśāno varado lokabhāvanaḥ",
    "index": "12.330.2"
  },
  {
    "verse": "iḍopahūtayogena hare bhāgaṃ kratuṣv aham\nvarṇaś ca me hariśreṣṭhas tasmād dharir ahaṃ smṛtaḥ",
    "index": "12.330.3"
  },
  {
    "verse": "dhāma sāro hi lokānām ṛtaṃ caiva vicāritam\nṛtadhāmā tato vipraiḥ satyaś cāhaṃ prakīrtitaḥ",
    "index": "12.330.4"
  },
  {
    "verse": "naṣṭāṃ ca dharaṇīṃ pūrvam avindaṃ vai guhāgatām\ngovinda iti māṃ devā vāgbhiḥ samabhituṣṭuvuḥ",
    "index": "12.330.5"
  },
  {
    "verse": "śipiviṣṭeti cākhyāyāṃ hīnaromā ca yo bhavet\ntenāviṣṭaṃ hi yat kiṃcic chipiviṣṭaṃ hi tat smṛtam",
    "index": "12.330.6"
  },
  {
    "verse": "yāsko mām ṛṣir avyagro naikayajñeṣu gītavān\nśipiviṣṭa iti hy asmād guhyanāmadharo hy aham",
    "index": "12.330.7"
  },
  {
    "verse": "stutvā māṃ śipiviṣṭeti yāsko ṛṣir udāradhī udāradhīḥ\nmatprasādād adho naṣṭaṃ niruktam abhijagmivān",
    "index": "12.330.8"
  },
  {
    "verse": "na hi jāto na jāye 'haṃ na janiṣye kadācana\nkṣetrajñaḥ sarvabhūtānāṃ tasmād aham ajaḥ smṛtaḥ",
    "index": "12.330.9"
  },
  {
    "verse": "noktapūrvaṃ mayā kṣudram aslīlaṃ vā kadācana\nṛtā brahmasutā sā me satyā devī sarasvatī",
    "index": "12.330.10"
  },
  {
    "verse": "sac cā-sac caiva kaunteya mayāveśitam ātmani\npauṣkare brahmasadane satyaṃ mām ṛṣayo viduḥ",
    "index": "12.330.11"
  },
  {
    "verse": "sattvān na cyutapūrvo 'haṃ sattvaṃ vai viddhi matkṛtam\njanmanīhābhavat sattvaṃ paurvikaṃ me dhanaṃjaya",
    "index": "12.330.12"
  },
  {
    "verse": "nirāśīḥkarmasaṃyuktaṃ sātvataṃ māṃ prakalpaya\nsātvatajñānadṛṣṭo 'haṃ sātvataḥ sātvatāṃ patiḥ",
    "index": "12.330.13"
  },
  {
    "verse": "kṛṣāmi medinīṃ pārtha bhūtvā kārṣṇāyaso mahān\nkṛṣṇo varṇaś ca me yasmāt tasmāt kṛṣṇo 'ham arjuna",
    "index": "12.330.14"
  },
  {
    "verse": "mayā saṃśleṣitā bhūmir adbhir vyoma ca vāyunā\nvāyuś ca tejasā sārdhaṃ vaikuṇṭhatvaṃ tato mama",
    "index": "12.330.15"
  },
  {
    "verse": "nirvāṇaṃ paramaṃ saukhyaṃ dharmo 'sau para ucyate\ntasmān na cyutapūrvo 'ham acyutas tena karmaṇā",
    "index": "12.330.16"
  },
  {
    "verse": "pṛthivīnabhasī cobhe viśrute viśvalaukike\ntayoḥ saṃdhāraṇārthaṃ hi mām adhoakṣajam añjasā",
    "index": "12.330.17"
  },
  {
    "verse": "niruktaṃ vedaviduṣo ye ca śabdārthacintakāḥ\nte māṃ gāyanti prāgvaṃśe adhoakṣaja iti sthitiḥ",
    "index": "12.330.18"
  },
  {
    "verse": "śabda ekamatair eṣa vyāhṛtaḥ paramar1ṣibhiḥ\nnānyo hy adhoakṣajo loke ṛte nārāyaṇaṃ prabhum",
    "index": "12.330.19"
  },
  {
    "verse": "ghṛtaṃ mamārciṣo loke jantūnāṃ prāṇadhāraṇam\nghṛtārcir aham avyagrair vedajñaiḥ parikīrtitaḥ",
    "index": "12.330.20"
  },
  {
    "verse": "trayo hi dhātavaḥ khyātāḥ karmajā iti ca smṛtāḥ\npittaṃ śleṣmā ca vāyuś ca eṣa saṃghāta ucyate",
    "index": "12.330.21"
  },
  {
    "verse": "etaiś ca dhāryate jantur etaiḥ kṣīṇaiś ca kṣīyate\nāyurvedavidas tasmāt tridhātuṃ māṃ pracakṣate",
    "index": "12.330.22"
  },
  {
    "verse": "vṛṣo hi bhagavān dharmaḥ khyāto lokeṣu bhārata\nnaighaṇṭukapadākhyātaṃ viddhi māṃ vṛṣam uttamam",
    "index": "12.330.23"
  },
  {
    "verse": "kapir varāhaḥ śreṣṭhaś ca dharmaś ca vṛṣa ucyate\ntasmād vṛṣākapiṃ prāha kaśyapo māṃ prajāpatiḥ",
    "index": "12.330.24"
  },
  {
    "verse": "pragīto 'ham īśo vibhur lokasākṣī MBh_12,330.25\nśucīni śravaṇīyāni śṛṇomīha dhanaṃjaya\nna ca pāpāni gṛhṇāmi tato 'haṃ vai śuciśravāḥ",
    "index": "12.330.26"
  },
  {
    "verse": "ekaśṛṅgaḥ purā bhūtvā varāho divyadarśanaḥ\nimām uddhṛtavān bhūmim ekaśṛṅgas tato hy aham",
    "index": "12.330.27"
  },
  {
    "verse": "tathaivāsaṃ trikakudo vārāhaṃ rūpam āsthitaḥ\ntrikakut tena vikhyātaḥ śarīrasya tu māpanāt",
    "index": "12.330.28"
  },
  {
    "verse": "viriñca iti yaḥ proktaḥ kapilajñānacintakaiḥ\nsa prajāpatir evāhaṃ cetanāt sarvalokakṛt",
    "index": "12.330.29"
  },
  {
    "verse": "vidyāsahāyavantaṃ mām ādityasthaṃ sanātanam\nkapilaṃ prāhur ācāryāḥ sāṃkhyā niścitaniścayāḥ",
    "index": "12.330.30"
  },
  {
    "verse": "hiraṇyagarbho dyutimān eṣa yaś chandasi stutaḥ\nyogaiḥ saṃpūjyate nityaṃ sa evāhaṃ vibhuḥ smṛtaḥ",
    "index": "12.330.31"
  },
  {
    "verse": "ekaviṃśatiśākhaṃ ca ṛgvedaṃ māṃ pracakṣate\nsahasraśākhaṃ yat sāma ye vai vedavido janāḥ\ngāyanty āraṇyake viprā madbhaktās te 'pi durlabhāḥ",
    "index": "12.330.32"
  },
  {
    "verse": "ṣaṭpañcāśatam aṣṭau ca saptatriṃśatam ity uta\nyasmiñ śākhā yajurvede so 'ham ādhvaryave smṛtaḥ",
    "index": "12.330.33"
  },
  {
    "verse": "pañcakalpam atharvāṇaṃ kṛtyābhiḥ paribṛṃhitam\nkalpayanti hi māṃ viprā atharvāṇavidas tathā",
    "index": "12.330.34"
  },
  {
    "verse": "śākhābhedāś ca ye kecid yāś ca śākhāsu gītayaḥ\nsvaravarṇasamuccārāḥ sarvāṃs tān viddhi matkṛtān",
    "index": "12.330.35"
  },
  {
    "verse": "yat tad dhayaśiraḥ pārtha samudeti varapradam\nso 'ham evottare bhāge kramā-kṣaravibhāgavit",
    "index": "12.330.36"
  },
  {
    "verse": "rāmādeśitamārgeṇa matprasādān mahātmanā\npāñcālena kramaḥ prāptas tasmād bhūtāt sanātanāt\nbābhravyagotraḥ sa babhau prathamaḥ kramapāragaḥ_1",
    "index": "12.330.37"
  },
  {
    "verse": "nārāyaṇād varaṃ labdhvā prāpya yogam anuttamam\nkramaṃ praṇīya śikṣāṃ ca praṇayitvā sa gālavaḥ",
    "index": "12.330.38"
  },
  {
    "verse": "kaṇḍarīko 'tha rājā ca brahmadattaḥ pratāpavān\njātīmaraṇajaṃ duḥkhaṃ smṛtvā smṛtvā punaḥ punaḥ\nsaptajātiṣu mukhyatvād yogānāṃ saṃpadaṃ gataḥ",
    "index": "12.330.39"
  },
  {
    "verse": "purāhaṃ ātmajaḥ pārtha prathitaḥ kāraṇāntare\ndharmasya kuruśārdūla tato 'haṃ dharmajaḥ smṛtaḥ",
    "index": "12.330.40"
  },
  {
    "verse": "naranārāyaṇau pūrvaṃ tapas tepatur avyayam\ndharmayānaṃ samārūḍhau parvate gandhamādane",
    "index": "12.330.41"
  },
  {
    "verse": "tatkālasamayaṃ caiva dakṣayajño babhūva ha\nnaivākalpayad bhāgaṃ dakṣo rudrasya bhārata",
    "index": "12.330.42"
  },
  {
    "verse": "tato dadhīcivacanād dakṣayajñam apāharat\nsasarja śūlaṃ krodhena prajvalantaṃ muhur muhuḥ",
    "index": "12.330.43"
  },
  {
    "verse": "tacchūlaṃ bhasmasāt kṛtvā dakṣayajñaṃ savistaram\nāvayoḥ sahasāgacchad badary-āśramam antikāt\nvegena mahatā pārtha patan nārāyaṇorasi",
    "index": "12.330.44"
  },
  {
    "verse": "tataḥ svatejasāviṣṭāḥ keśā nārāyaṇasya ha\nbabhūvur muñjavarṇās tu tato 'haṃ muñjakeśavān",
    "index": "12.330.45"
  },
  {
    "verse": "tac ca śūlaṃ vinirdhūtaṃ huṃkāreṇa mahātmanā\njagāma śaṃkarakaraṃ nārāyaṇasamāhatam",
    "index": "12.330.46"
  },
  {
    "verse": "atha rudra upādhāvat tāv ṛṣī tapasānvitau\ntata enaṃ samuddhūtaṃ kaṇṭhe jagrāha pāṇinā\nnārāyaṇaḥ sa viśvātmā tenāsya śitikaṇṭhatā",
    "index": "12.330.47"
  },
  {
    "verse": "atha rudravighātārtham iṣīkāṃ jagṛhe naraḥ\nmantraiś ca saṃyuyojāśu so 'bhavat paraśur mahān",
    "index": "12.330.48"
  },
  {
    "verse": "kṣiptaś ca sahasā rudre khaṇḍanaṃ prāptavāṃs tadā\ntato 'haṃ khaṇḍaparaśuḥ smṛtaḥ paraśukhaṇḍanāt",
    "index": "12.330.49"
  },
  {
    "verse": "asmin yuddhe tu vārṣṇeya trailokyamathane tadā\njayaṃ kaḥ prāptavāṃs tatra śaṃsaitan me janārdana",
    "index": "12.330.50"
  },
  {
    "verse": "tayoḥ saṃlagnayor yuddhe rudranārāyaṇātmanoḥ\nudvignāḥ sahasā kṛtsnā lokāḥ sarve 'bhavaṃs tadā",
    "index": "12.330.51"
  },
  {
    "verse": "nāgṛhṇāt pāvakaḥ śubhraṃ makheṣu suhutaṃ haviḥ\nvedā na pratibhānti sma ṛṣīṇāṃ bhāvitātmanām",
    "index": "12.330.52"
  },
  {
    "verse": "devān rajas tamaś caiva samāviviśatus tadā\nvasudhā saṃcakampe 'tha nabhaś ca vipaphāla ha",
    "index": "12.330.53"
  },
  {
    "verse": "niṣprabhāṇi ca tejāṃsi brahmā caivāsanāc cyutaḥ\nagāc choṣaṃ samudraś ca himavāṃś ca vyaśīryata",
    "index": "12.330.54"
  },
  {
    "verse": "tasminn evaṃ samutpanne nimitte pāṇḍunandana\nbrahmā vṛto devagaṇair ṛṣibhiś ca mahātmabhiḥ\nājagāmāśu taṃ deśaṃ yatra yuddham avartata",
    "index": "12.330.55"
  },
  {
    "verse": "sāñjalipragraho bhūtvā caturvaktro niruktagaḥ_1\nuvāca vacanaṃ rudraṃ lokānām astu vai śivam\nnyasyāyudhāni viśveśa jagato hitakāmyayā",
    "index": "12.330.56"
  },
  {
    "verse": "yad akṣaram athā-vyaktam īśaṃ lokasya bhāvanam\nkūṭasthaṃ kartṛnirdvaṃdvam akarteti ca yaṃ viduḥ",
    "index": "12.330.57"
  },
  {
    "verse": "vyaktibhāvagatasyāsya ekā mūrtir iyaṃ śivā\nnaro nārāyaṇaś caiva jātau dharmakulodvahau",
    "index": "12.330.58"
  },
  {
    "verse": "tapasā mahatā yuktau devaśreṣṭhau mahāvratau\nahaṃ prasādajas tasya kasmiṃścit kāraṇāntare\ntvaṃ caiva krodhajas tāta pūrvasarge sanātanaḥ",
    "index": "12.330.59"
  },
  {
    "verse": "mayā ca sārdhaṃ varadaṃ vibudhaiś ca mahar2ṣibhiḥ\nprasādayāśu lokānāṃ śāntir bhavatu māciram",
    "index": "12.330.60"
  },
  {
    "verse": "brahmaṇā tv evam uktas tu rudraḥ krodhāgnim utsṛjan\nprasādayām āsa tato devaṃ nārāyaṇaṃ prabhum\nśaraṇaṃ ca jagāmādyaṃ vareṇyaṃ varadaṃ harim",
    "index": "12.330.61"
  },
  {
    "verse": "tato 'tha varado devo jitakrodho jitendriyaḥ\nprītimān abhavat tatra rudreṇa saha saṃgataḥ",
    "index": "12.330.62"
  },
  {
    "verse": "ṛṣibhir brahmaṇā caiva vibudhaiś ca supūjitaḥ\nuvāca devam īśānam īśaḥ sa jagato hariḥ",
    "index": "12.330.63"
  },
  {
    "verse": "yas tvāṃ vetti sa māṃ vetti yas tvām anu sa mām anu\nnāvayor antaraṃ kiṃcin mā te bhūd buddhir anyathā",
    "index": "12.330.64"
  },
  {
    "verse": "adyaprabhṛti śrīvatsaḥ śūlāṅko 'yaṃ bhavatv ayam\nmama pāṇyaṅkitaś cāpi śrīkaṇṭhas tvaṃ bhaviṣyasi",
    "index": "12.330.65"
  },
  {
    "verse": "evaṃ lakṣaṇam utpādya parasparakṛtaṃ tadā\nsakhyaṃ caivā-tulaṃ kṛtvā rudreṇa sahitāv ṛṣī\ntapas tepatur avyagrau visṛjya tridivaukasaḥ",
    "index": "12.330.66"
  },
  {
    "verse": "eṣa te kathitaḥ pārtha nārāyaṇajayo mṛdhe\nnāmāni caiva guhyāni niruktāni ca bhārata\nṛṣibhiḥ kathitānīha yāni saṃkīrtitāni te",
    "index": "12.330.67"
  },
  {
    "verse": "evaṃ bahuvidhai rūpaiś carāmīha vasuṃdharām\nbrahmalokaṃ ca kaunteya golokaṃ ca sanātanam\nmayā tvaṃ rakṣito yuddhe mahāntaṃ prāptavāñ jayam",
    "index": "12.330.68"
  },
  {
    "verse": "yas tu te so 'grato yāti yuddhe saṃpratyupasthite\ntaṃ viddhi rudraṃ kaunteya devadevaṃ kapardinam",
    "index": "12.330.69"
  },
  {
    "verse": "kālaḥ sa eva kathitaḥ krodhajeti mayā tava\nnihatāṃs tena vai pūrvaṃ hatavān asi vai ripūn",
    "index": "12.330.70"
  },
  {
    "verse": "aprameyaprabhāvaṃ taṃ devadevam umāpatim\nnamasva devaṃ prayato viśveśaṃ haram avyayam",
    "index": "12.330.71"
  },
  {
    "verse": "brahman sumahad ākhyānaṃ bhavatā parikīrtitam\nyac chrutvā munayaḥ sarve vismayaṃ paramaṃ gatāḥ",
    "index": "12.331.1"
  },
  {
    "verse": "idaṃ śatasahasrād dhi bhāratākhyānavistarāt\nāmathya matimanthena jñānodadhim anuttamam",
    "index": "12.331.2"
  },
  {
    "verse": "navanītaṃ yathā dadhno malayāc candanaṃ yathā\nāraṇyakaṃ ca vedebhya oṣadhibhyo 'mṛtaṃ yathā",
    "index": "12.331.3"
  },
  {
    "verse": "samuddhṛtam idaṃ brahman kathā-mṛtam anuttamam\ntaponidhe tvayoktaṃ hi nārāyaṇakathāśrayam",
    "index": "12.331.4"
  },
  {
    "verse": "sa hīśo bhagavān devaḥ sarvabhūtātmabhāvanaḥ\naho nārāyaṇaṃ tejo durdarśaṃ dvijasattama",
    "index": "12.331.5"
  },
  {
    "verse": "yatrāviśanti kalpānte sarve brahmādayaḥ surāḥ\nṛṣayaś ca sagandharvā yac ca kiṃcic carā-caram\nna tato 'sti paraṃ manye pāvanaṃ divi ceha ca",
    "index": "12.331.6"
  },
  {
    "verse": "sarvāśramābhigamanaṃ sarvatīrthāvagāhanam\nna tathā phaladaṃ cāpi nārāyaṇakathā yathā",
    "index": "12.331.7"
  },
  {
    "verse": "sarvathā pāvitāḥ smeha śrutvemām āditaḥ kathām\nharer viśveśvarasyeha sarvapāpapraṇāśanīm",
    "index": "12.331.8"
  },
  {
    "verse": "na citraṃ kṛtavāṃs tatra yad āryo me dhanaṃjayaḥ\nvāsudevasahāyo yaḥ prāptavāñ jayam uttamam",
    "index": "12.331.9"
  },
  {
    "verse": "na cāsya kiṃcid aprāpyaṃ manye lokeṣv api triṣu\ntrailokyanātho viṣṇuḥ sa yasyāsīt sāhyakṛt sakhā",
    "index": "12.331.10"
  },
  {
    "verse": "dhanyāś ca sarvae evāsan brahmaṃs te mama pūrvakāḥ\nhitāya śreyase caiva yeṣām āsīj janārdanaḥ",
    "index": "12.331.11"
  },
  {
    "verse": "tapasāpi na dṛśyo hi bhagavāṃl lokapūjitaḥ\nyaṃ dṛṣṭavantas te sākṣāc chrīvatsāṅkavibhūṣaṇam",
    "index": "12.331.12"
  },
  {
    "verse": "tebhyo dhanyataraś caiva nāradaḥ parameṣṭhijaḥ\nna cālpatejasam ṛṣiṃ vedmi nāradam avyayam  MBh_12,331.13\nśvetadvīpaṃ samāsādya yena dṛṣṭaḥ svayaṃ hariḥ",
    "index": "12.331.13"
  },
  {
    "verse": "devaprasādānugataṃ vyaktaṃ tat tasya darśanam\nyad dṛṣṭavāṃs tadā devam aniruddhatanau sthitam",
    "index": "12.331.14"
  },
  {
    "verse": "badarīm āśramaṃ yat tu nāradaḥ prādravat punaḥ\nnaranārāyaṇau draṣṭuṃ kiṃ nu tatkāraṇaṃ mune",
    "index": "12.331.15"
  },
  {
    "verse": "śvetadvīpān nivṛttaś ca nāradaḥ parameṣṭhijaḥ\nbadarīm āśramaṃ prāpya samāgamya ca tāv ṛṣī",
    "index": "12.331.16"
  },
  {
    "verse": "kiyantaṃ kālam avasat kāḥ kathāḥ pṛṣṭavāṃś ca saḥ\nśvetadvīpād upāvṛtte tasmin vā sumahātmani",
    "index": "12.331.17"
  },
  {
    "verse": "kim abrūtāṃ mahātmānau naranārāyaṇāv ṛṣī\ntad etan me yathātattvaṃ sarvam ākhyātum arhasi",
    "index": "12.331.18"
  },
  {
    "verse": "namo bhagavate tasmai vyāsāyā-mitatejase\nyasya prasādād vakṣyāmi nārāyaṇakathām imām",
    "index": "12.331.19"
  },
  {
    "verse": "prāpya śvetaṃ mahādvīpaṃ dṛṣṭvā ca harim avyayam\nnivṛtto nārado rājaṃs tarasā merum āgamat\nhṛdayenodvahan bhāraṃ yad uktaṃ paramātmanā",
    "index": "12.331.20"
  },
  {
    "verse": "paścād asyābhavad rājann ātmanaḥ sādhvasaṃ mahat\nyad gatvā dūram adhvānaṃ kṣemī punar ihāgataḥ",
    "index": "12.331.21"
  },
  {
    "verse": "tato meroḥ pracakrāma parvataṃ gandhamādanam\nnipapāta ca khāt tūrṇaṃ viśālāṃ badarīm anu",
    "index": "12.331.22"
  },
  {
    "verse": "tataḥ sa dadṛśe devau purāṇāv ṛṣisattamau\ntapaś carantau sumahad ātmaniṣṭhau mahāvratau",
    "index": "12.331.23"
  },
  {
    "verse": "tejasābhyadhikau sūryāt sarvalokavirocanāt\nśrīvatsalakṣaṇau pūjyau jaṭāmaṇḍaladhāriṇau",
    "index": "12.331.24"
  },
  {
    "verse": "jālapādabhujau_2 tau tu pādayoś cakralakṣaṇau\nvyūḍhoraskau dīrghabhujau_2 tathā muṣkacatuṣkiṇau",
    "index": "12.331.25"
  },
  {
    "verse": "ṣaṣṭidantāv aṣṭadaṃṣṭrau meghaughasadṛśasvanau\nsvāsyau pṛthulalāṭau ca suhanū subhrunāsikau",
    "index": "12.331.26"
  },
  {
    "verse": "ātapatreṇa sadṛśe śirasī devayos tayoḥ\nevaṃ lakṣaṇasaṃpannau mahāpuruṣasaṃjñitau",
    "index": "12.331.27"
  },
  {
    "verse": "tau dṛṣṭvā nārado hṛṣṭas tābhyāṃ ca pratipūjitaḥ\nsvāgatenābhibhāṣyātha pṛṣṭaś cānāmayaṃ tadā",
    "index": "12.331.28"
  },
  {
    "verse": "babhūvāntargatamatir nirīkṣya puruṣottamau\nsadogatās tatra ye vai sarvabhūtanamaskṛtāḥ",
    "index": "12.331.29"
  },
  {
    "verse": "śvetadvīpe mayā dṛṣṭās tādṛśāv ṛṣisattamau\niti saṃcintya manasā kṛtvā cābhipradakṣiṇam\nupopaviveśe tatra pīṭhe kuśamaye śubhe",
    "index": "12.331.30"
  },
  {
    "verse": "tatas tau tapasāṃ vāsau yaśasāṃ tejasām api\nṛṣī śamadamopetau kṛtvā pūrvāhṇikaṃ vidhim",
    "index": "12.331.31"
  },
  {
    "verse": "paścān nāradam avyagrau pādyārghyābhyāṃ prapūjya ca\npīṭhayoś copaviṣṭau tau kṛtātithyāhnikau nṛpa_2",
    "index": "12.331.32"
  },
  {
    "verse": "teṣu tatropaviṣṭeṣu sa deśo 'bhivyarājata\nājyāhutimahājvālair yajñavāṭo 'gnibhir yathā",
    "index": "12.331.33"
  },
  {
    "verse": "atha nārāyaṇas tatra nāradaṃ vākyam abravīt\nsukhopaviṣṭaṃ viśrāntaṃ kṛtātithyaṃ sukhasthitam",
    "index": "12.331.34"
  },
  {
    "verse": "apīdānīṃ sa bhagavān paramātmā sanātanaḥ\nśvetadvīpe tvayā dṛṣṭa āvayoḥ prakṛtiḥ parā",
    "index": "12.331.35"
  },
  {
    "verse": "dṛṣṭo me puruṣaḥ śrīmān viśvarūpadharo 'vyayaḥ\nsarve hi lokās tatrasthās tathā devāḥ sahar1ṣibhiḥ\nadyāpi cainaṃ paśyāmi yuvāṃ paśyan sanātanau",
    "index": "12.331.36"
  },
  {
    "verse": "yair lakṣaṇair upetaḥ sa harir avyaktarūpadhṛk\ntair lakṣaṇair upetau hi vyaktarūpadharau yuvām",
    "index": "12.331.37"
  },
  {
    "verse": "dṛṣṭau mayā yuvāṃ tatra tasya devasya pārśvataḥ\niha caivāgato 'smy adya visṛṣṭaḥ paramātmanā",
    "index": "12.331.38"
  },
  {
    "verse": "ko hi nāma bhavet tasya tejasā yaśasā śriyā\nsadṛśas triṣu lokeṣu ṛte dharmātmajau yuvām",
    "index": "12.331.39"
  },
  {
    "verse": "tena me kathitaṃ pūrvaṃ nāma kṣetrajñasaṃjñitam\nprādurbhāvāś ca kathitā bhaviṣyanti hi ye yathā",
    "index": "12.331.40"
  },
  {
    "verse": "tatra ye puruṣāḥ śvetāḥ pañcendriyavivarjitāḥ\npratibuddhāś ca te sarve bhaktāś ca puruṣottamam",
    "index": "12.331.41"
  },
  {
    "verse": "te 'rcayanti sadā devaṃ taiḥ sārdhaṃ ramate ca saḥ\npriyabhakto hi bhagavān paramātmā dvijapriyaḥ",
    "index": "12.331.42"
  },
  {
    "verse": "ramate so 'rcyamāno hi sadā bhāgavatapriyaḥ\nviśvabhuk sarvago_1 devo bāndhavo bhaktavatsalaḥ\nsa kartā kāraṇaṃ caiva kāryaṃ cātibaladyutiḥ",
    "index": "12.331.43"
  },
  {
    "verse": "tapasā yojya so ātmānaṃ śvetadvīpāt paraṃ hi yat\nteja ity abhivikhyātaṃ svayaṃbhāsāvabhāsitam",
    "index": "12.331.44"
  },
  {
    "verse": "śāntiḥ sā triṣu lokeṣu siddhānāṃ bhāvitātmanām\netayā śubhayā buddhyā naiṣṭhikaṃ vratam āsthitaḥ",
    "index": "12.331.45"
  },
  {
    "verse": "na tatra sūryas tapati na somo 'bhivirājate\nna vāyur vāti deveśe tapaś carati duścaram",
    "index": "12.331.46"
  },
  {
    "verse": "vedīm aṣṭatalotsedhāṃ bhūmāv āsthāya viśvabhuk\nekapādasthito deva ūrdhvabāhur udaṅmukhaḥ\nsāṅgān āvartayan vedāṃs tapas tepe suduścaram",
    "index": "12.331.47"
  },
  {
    "verse": "yad brahmā ṛṣayaś caiva svayaṃ paśupatiś ca yat\nśeṣāś ca vibudhaśreṣṭhā daityadānavarākṣasāḥ",
    "index": "12.331.48"
  },
  {
    "verse": "nāgāḥ suparṇā gandharvāḥ siddhā rājar1ṣayaś ca ye\nhavyaṃ kavyaṃ ca satataṃ vidhipūrvaṃ prayuñjate\nkṛtsnaṃ tat tasya devasya caraṇāv upatiṣṭhati",
    "index": "12.331.49"
  },
  {
    "verse": "yāḥ kriyāḥ saṃprayuktās tu ekāntagatabuddhibhiḥ\ntāḥ sarvāḥ śirasā devaḥ pratigṛhṇāti vai svayam",
    "index": "12.331.50"
  },
  {
    "verse": "na tasyānyaḥ priyataraḥ pratibuddhair mahātmabhiḥ\nvidyate triṣu lokeṣu tato 'smy aikāntikaṃ gataḥ\niha caivāgatas tena visṛṣṭaḥ paramātmanā",
    "index": "12.331.51"
  },
  {
    "verse": "evaṃ me bhagavān devaḥ svayam ākhyātavān hariḥ\nāsiṣye tatparo bhūtvā yuvābhyāṃ saha nityaśaḥ",
    "index": "12.331.52"
  },
  {
    "verse": "naranārāyaṇāv ūcatuḥ: dhanyo 'sy anugṛhīto 'si yat te dṛṣṭaḥ svayaṃ prabhuḥ\nna hi taṃ dṛṣṭavān kaścit padmayonir api svayam",
    "index": "12.332.1"
  },
  {
    "verse": "avyaktayonir bhagavān durdarśaḥ puruṣottamaḥ\nnāradaitad dhi te satyaṃ vacanaṃ samudāhṛtam",
    "index": "12.332.2"
  },
  {
    "verse": "nāsya bhaktaiḥ priyataro loke kaścana vidyate\ntataḥ svayaṃ darśitavān svam ātmānaṃ dvijottamam",
    "index": "12.332.3"
  },
  {
    "verse": "tapo hi tapyatas tasya yat sthānaṃ paramātmanaḥ\nna tat saṃprāpnute kaścid ṛte hy āvāṃ dvijottama",
    "index": "12.332.4"
  },
  {
    "verse": "yā hi sūryasahasrasya samastasya bhaved dyutiḥ\nsthānasya sā bhavet tasya svayaṃ tena virājatā",
    "index": "12.332.5"
  },
  {
    "verse": "tasmād uttiṣṭhate vipra devād viśvabhuvaḥ pateḥ\nkṣamā kṣamāvatāṃ śreṣṭha yayā bhūmis tu yujyate",
    "index": "12.332.6"
  },
  {
    "verse": "tasmāc cottiṣṭhate devāt sarvabhūtahito rasaḥ\nāpo yena hi yujyante dravatvaṃ prāpnuvanti ca",
    "index": "12.332.7"
  },
  {
    "verse": "tasmād eva samudbhūtaṃ tejo rūpaguṇātmakam\nyena sma yujyate sūryas tato lokān virājate",
    "index": "12.332.8"
  },
  {
    "verse": "tasmād devāt samudbhūtaḥ sparśas tu puruṣottamāt\nyena sma yujyate vāyus tato lokān vivāty asau",
    "index": "12.332.9"
  },
  {
    "verse": "tasmāc cottiṣṭhate śabdaḥ sarvalokeśvarāt prabhoḥ\nākāśaṃ yujyate yena tatas tiṣṭhaty asaṃvṛtam",
    "index": "12.332.10"
  },
  {
    "verse": "tasmāt cottiṣṭhate devāt sarvabhūtagataṃ manaḥ\ncandramā yena saṃyuktaḥ prakāśaguṇadhāraṇaḥ",
    "index": "12.332.11"
  },
  {
    "verse": "ṣaḍbhūtotpādakaṃ nāma tat sthānaṃ vedasaṃjñitam\nvidyāsahāyo yatrāste bhagavān havyakavyabhuk",
    "index": "12.332.12"
  },
  {
    "verse": "ye hi niṣkalmaṣā loke puṇyapāpavivarjitāḥ\nteṣāṃ vai kṣemam adhvānaṃ gacchatāṃ dvijasattama\nsarvalokatamohantā ādityo dvāram ucyate",
    "index": "12.332.13"
  },
  {
    "verse": "ādityadagdhasarvāṅgā adṛśyāḥ kenacit kvacit\nparamāṇubhūtā bhūtvā tu taṃ devaṃ praviśanty uta",
    "index": "12.332.14"
  },
  {
    "verse": "tasmād api vinirmuktā aniruddhatanau sthitāḥ\nmanobhūtās tato bhūyaḥ pradyumnaṃ praviśanty uta",
    "index": "12.332.15"
  },
  {
    "verse": "pradyumnāc cāpi nirmuktā jīvaṃ saṃkarṣaṇaṃ tathā\nviśanti viprapravarāḥ sāṃkhyā bhāgavataiḥ saha",
    "index": "12.332.16"
  },
  {
    "verse": "tatas traiguṇyahīnās te paramātmānam añjasā\npraviśanti dvijaśreṣṭha kṣetrajñaṃ nirguṇātmakam\nsarvāvāsaṃ vāsudevaṃ kṣetrajñaṃ viddhi tattvataḥ",
    "index": "12.332.17"
  },
  {
    "verse": "samāhitamanaskāś ca niyatāḥ saṃyatendriyāḥ\nekāntabhāvopagatā vāsudevaṃ viśanti te",
    "index": "12.332.18"
  },
  {
    "verse": "āvām api ca dharmasya gṛhe jātau dvijottama\nramyāṃ viśālām āśritya tapa ugraṃ samāsthitau",
    "index": "12.332.19"
  },
  {
    "verse": "ye tu tasyaiva devasya prādurbhāvāḥ surapriyāḥ\nbhaviṣyanti trilokasthās teṣāṃ svastīty ato dvija",
    "index": "12.332.20"
  },
  {
    "verse": "vidhinā svena yuktābhyāṃ yathāpūrvaṃ dvijottama\nāsthitābhyāṃ sarvakṛcchraṃ vrataṃ samyak tad uttamam",
    "index": "12.332.21"
  },
  {
    "verse": "āvābhyām api dṛṣṭas tvaṃ śvetadvīpe tapodhana\nsamāgato bhagavatā saṃjalpaṃ kṛtavān yathā",
    "index": "12.332.22"
  },
  {
    "verse": "sarvaṃ hi nau saṃviditaṃ trailokye sacarā-care\nyad bhaviṣyati vṛttaṃ vā vartate vā śubhā-śubham",
    "index": "12.332.23"
  },
  {
    "verse": "etac chrutvā tayor vākyaṃ tapasy ugre 'bhyavartata\nnāradaḥ prāñjalir bhūtvā nārāyaṇaparāyaṇaḥ",
    "index": "12.332.24"
  },
  {
    "verse": "jajāpa vidhivan mantrān nārāyaṇagatān bahūn\ndivyaṃ varṣasahasraṃ hi naranārāyaṇāśrame",
    "index": "12.332.25"
  },
  {
    "verse": "avasat sa mahātejā nārado bhagavān ṛṣiḥ\ntam evābhyarcayan devaṃ naranārāyaṇau ca tau",
    "index": "12.332.26"
  },
  {
    "verse": "kasyacit tv atha kālasya nāradaḥ parameṣṭhijaḥ\ndaivaṃ kṛtvā yathānyāyaṃ pitryaṃ cakre tataḥ param",
    "index": "12.333.1"
  },
  {
    "verse": "tatas taṃ vacanaṃ prāha jyeṣṭho dharmātmajaḥ prabhuḥ\nka ijyate dvijaśreṣṭha daive pitrye ca kalpite",
    "index": "12.333.2"
  },
  {
    "verse": "tvayā matimatāṃ śreṣṭha tan me śaṃsa yathāgamam\nkim etat kriyate karma phalaṃ cāsya kim iṣyate",
    "index": "12.333.3"
  },
  {
    "verse": "tvayaitat kathitaṃ pūrvaṃ daivaṃ kartavyam ity api\ndaivataṃ ca paro yajñaḥ paramātmā sanātanaḥ",
    "index": "12.333.4"
  },
  {
    "verse": "tatas tadbhāvito nityaṃ yaje vaikuṇṭham avyayam\ntasmāc ca prasṛtaḥ pūrvaṃ brahmā lokapitāmahaḥ",
    "index": "12.333.5"
  },
  {
    "verse": "mama vai pitaraṃ prītaḥ parameṣṭhy apy ajījanat\nahaṃ saṃkalpajas tasya putraḥ prathamakalpitaḥ",
    "index": "12.333.6"
  },
  {
    "verse": "yajāmy ahaṃ pitṝn sādho nārāyaṇavidhau kṛte\nevaṃ sa eva bhagavān pitā mātā pitāmahaḥ\nijyate pitṛyajñeṣu mayā nityaṃ jagatpatiḥ",
    "index": "12.333.7"
  },
  {
    "verse": "śrutiś cāpy aparā deva putrān hi pitaro 'yajan\nvedaśrutiḥ praṇaṣṭā ca punar adhyāpitā sutaiḥ\ntatas te mantradāḥ putrāḥ pitṛtvam upapedire",
    "index": "12.333.8"
  },
  {
    "verse": "nūnaṃ puraitad viditaṃ yuvayor bhāvitātmanoḥ\nputrāś ca pitaraś caiva parasparam apūjayan",
    "index": "12.333.9"
  },
  {
    "verse": "trīn piṇḍān nyasya vai pṛthvyāṃ pūrvaṃ dattvā kuśān iti\nkathaṃ tu piṇḍasaṃjñāṃ te pitaro lebhire purā",
    "index": "12.333.10"
  },
  {
    "verse": "naranārāyaṇāv ūcatuḥ: imāṃ hi dharaṇīṃ pūrvaṃ naṣṭāṃ sāgaramekhalām\ngovinda ujjahārāśu vārāhaṃ rūpam āśritaḥ",
    "index": "12.333.11"
  },
  {
    "verse": "sthāpayitvā tu dharaṇīṃ sve sthāne puruṣottamaḥ\njalakardamaliptāṅgo lokakāryārtham udayataḥ",
    "index": "12.333.12"
  },
  {
    "verse": "prāpte cāhnikakāle sa madhyaṃdinagate_1 ravau\ndaṃṣṭrāvilagnān mṛtpiṇḍān vidhūya sahasā prabhuḥ\nsthāpayām āsa vai pṛthvyāṃ kuśān āstīrya nārada",
    "index": "12.333.13"
  },
  {
    "verse": "sa teṣv ātmānam uddiśya pitryaṃ cakre yathāvidhi\nsaṃkalpayitvā trīn piṇḍān svenaiva vidhinā prabhuḥ",
    "index": "12.333.14"
  },
  {
    "verse": "ātmagātroṣmasaṃbhūtaiḥ snehagarbhais tilair api\nprokṣyāpavargaṃ deveśaḥ prāṅmukhaḥ kṛtavān svayam",
    "index": "12.333.15"
  },
  {
    "verse": "maryādāsthāpanārthaṃ ca tato vacanam uktavān\nahaṃ hi pitaraḥ sraṣṭum udyato lokakṛt svayam",
    "index": "12.333.16"
  },
  {
    "verse": "tasya cintayataḥ sadyaḥ pitṛkāryavidhiṃ param\ndaṃṣṭrābhyāṃ pravinirdhūtā mamaite dakṣiṇāṃ diśam\nāśritā dharaṇīṃ piṇḍās tasmāt pitara eva te",
    "index": "12.333.17"
  },
  {
    "verse": "trayo mūrtivihīnā vai piṇḍamūrtidharās tv ime\nbhavantu pitaro loke mayā sṛṣṭāḥ sanātanāḥ",
    "index": "12.333.18"
  },
  {
    "verse": "pitā pitāmahaś caiva tathaiva prapitāmahaḥ\naham evātra vijñeyas triṣu piṇḍeṣu saṃsthitaḥ",
    "index": "12.333.19"
  },
  {
    "verse": "nāsti matto 'dhikaḥ kaścit ko vābhyarcyo mayā svayam\nko vā mama pitā loke aham eva pitāmahaḥ",
    "index": "12.333.20"
  },
  {
    "verse": "pitāmahapitā caiva aham evātra kāraṇam\nity evam uktvā vacanaṃ devadevo vṛṣākapiḥ",
    "index": "12.333.21"
  },
  {
    "verse": "varāhaparvate vipra dattvā piṇḍān savistarān\nātmānaṃ pūjayitvaiva tatraivā-darśanaṃ gataḥ",
    "index": "12.333.22"
  },
  {
    "verse": "etadarthaṃ śubhamate pitaraḥ piṇḍasaṃjñitāḥ\nlabhante satataṃ pūjāṃ vṛṣākapivaco yathā",
    "index": "12.333.23"
  },
  {
    "verse": "ye yajanti pitṝn devān gurūṃś caivātithīṃs tathā\ngāś caiva dvijamukhyāṃś ca pṛthivīṃ mātaraṃ tathā\nkarmaṇā manasā vācā viṣṇum eva yajanti te",
    "index": "12.333.24"
  },
  {
    "verse": "antargataḥ sa bhagavān sarvasattvaśarīragaḥ_1\nsamaḥ sarveṣu bhūteṣu īśvaraḥ sukhaduḥkhayoḥ\nmahān mahātmā sarvātmā nārāyaṇa iti śrutaḥ",
    "index": "12.333.25"
  },
  {
    "verse": "śrutvaitan nārado vākyaṃ naranārāyaṇeritam\natyantabhaktimān deve ekāntitvam upeyivān",
    "index": "12.334.1"
  },
  {
    "verse": "proṣya varṣasahasraṃ tu naranārāyaṇāśrame\nśrutvā bhagavadākhyānaṃ dṛṣṭvā ca harim avyayam\nhimavantaṃ jagāmāśu yatrāsya svaka āśramaḥ",
    "index": "12.334.2"
  },
  {
    "verse": "tāv api khyātatapasau naranārāyaṇāv ṛṣī\ntasminn evāśrame ramye tepatus tapa uttamam",
    "index": "12.334.3"
  },
  {
    "verse": "tvam apy amitavikrāntaḥ pāṇḍavānāṃ kulodvahaḥ\npāvitātmādya saṃvṛttaḥ śrutvemām āditaḥ kathām",
    "index": "12.334.4"
  },
  {
    "verse": "naiva tasya paro loko nāyaṃ pārthivasattama\nkarmaṇā manasā vācā yo dviṣyād viṣṇum avyayam",
    "index": "12.334.5"
  },
  {
    "verse": "majjanti pitaras tasya narake śāśvatīḥ samāḥ\nyo dviṣyād vibudhaśreṣṭhaṃ devaṃ nārāyaṇaṃ harim",
    "index": "12.334.6"
  },
  {
    "verse": "kathaṃ nāma bhaved dveṣya ātmā lokasya kasyacit\nātmā hi puruṣavyāghra jñeyo viṣṇur iti sthitiḥ",
    "index": "12.334.7"
  },
  {
    "verse": "ya eṣa gurur asmākam ṛṣir gandhavatīsutaḥ\ntenaitat kathitaṃ tāta māhātmyaṃ paramātmanaḥ\ntasmāc chrutaṃ mayā cedaṃ kathitaṃ ca tavānagha",
    "index": "12.334.8"
  },
  {
    "verse": "kṛṣṇadvaipāyanaṃ vyāsaṃ viddhi nārāyaṇaṃ prabhum\nko hy anyaḥ puruṣavyāghra mahābhāratakṛd bhavet\ndharmān nānāvidhāṃś caiva ko brūyāt tam ṛte prabhum",
    "index": "12.334.9"
  },
  {
    "verse": "vartatāṃ te mahāyajño yathā saṃkalpitas tvayā\nsaṃkalpitāśvamedhas tvaṃ śrutadharmaś ca tattvataḥ",
    "index": "12.334.10"
  },
  {
    "verse": "etat tu mahad ākhyānaṃ śrutvā pārikṣito nṛpaḥ_2\ntato yajñasamāptyarthaṃ kriyāḥ sarvāḥ samārabhat",
    "index": "12.334.11"
  },
  {
    "verse": "nārāyaṇīyam ākhyānam etat te kathitaṃ mayā  MBh_12,334.12\nnāradena purā rājan gurave me niveditam\nṛṣīṇāṃ pāṇḍavānāṃ ca śṛṇvatoḥ kṛṣṇabhīṣmayoḥ",
    "index": "12.334.12"
  },
  {
    "verse": "śrutaṃ bhagavatas tasya māhātmyaṃ paramātmanaḥ\njanma dharmagṛhe caiva naranārāyaṇātmakam\nmahāvarāhasṛṣṭā ca piṇḍotpattiḥ purātanī",
    "index": "12.335.1"
  },
  {
    "verse": "pravṛttau ca nivṛttau ca yo yathā parikalpitaḥ\nsa tathā naḥ śruto brahman kathyamānas tvayānagha",
    "index": "12.335.2"
  },
  {
    "verse": "yac ca tat kathitaṃ pūrvaṃ tvayā hayaśiro mahat\nhavyakavyabhujo viṣṇor udakpūrve mahodadhau\ntac ca dṛṣṭaṃ bhagavatā brahmaṇā parameṣṭhinā",
    "index": "12.335.3"
  },
  {
    "verse": "kiṃ tad utpāditaṃ pūrvaṃ hariṇā lokadhāriṇā\nrūpaṃ prabhāvamahatām apūrvaṃ dhīmatāṃ vara",
    "index": "12.335.4"
  },
  {
    "verse": "dṛṣṭvā hi vibudhaśreṣṭham apūrvam amitaujasam\ntad aśvaśirasaṃ puṇyaṃ brahmā kim akaron mune",
    "index": "12.335.5"
  },
  {
    "verse": "etan naḥ saṃśayaṃ brahman purāṇajñānasaṃbhavam\nkathayasvottamamate mahāpuruṣanirmitam\npāvitāḥ sma tvayā brahman puṇyāṃ kathayatā kathām",
    "index": "12.335.6"
  },
  {
    "verse": "kathayiṣyāmi te sarvaṃ purāṇaṃ vedasaṃmitam\njagau yad bhagavān vyāso rājño dharmasutasya vai",
    "index": "12.335.7"
  },
  {
    "verse": "śrutvāśvaśiraso mūrtiṃ devasya harimedhasaḥ\nutpannasaṃśayo rājā tam eva samacodayat",
    "index": "12.335.8"
  },
  {
    "verse": "yat tad darśitavān brahmā devaṃ hayaśirodharam\nkimarthaṃ tat samabhavad vapur devopakalpitam",
    "index": "12.335.9"
  },
  {
    "verse": "yat kiṃcid iha loke vai dehabaddhaṃ viśāṃ pate\nsarvaṃ pañcabhir āviṣṭaṃ bhūtair īśvarabuddhijaiḥ",
    "index": "12.335.10"
  },
  {
    "verse": "īśvaro hi jagatsraṣṭā prabhur nārāyaṇo virāṭ\nbhūtāntarātmā varadaḥ saguṇo nirguṇo 'pi ca\nbhūtapralayam avyaktaṃ śṛṇuṣva nṛpa_2-sattama",
    "index": "12.335.11"
  },
  {
    "verse": "dharaṇyām atha līnāyām apsu caikārṇave purā\njyotirbhūte jale cāpi līne jyotiṣi cānile",
    "index": "12.335.12"
  },
  {
    "verse": "vāyau cākāśasaṃlīne ākāśe ca manoanuge\nvyakte manasi saṃlīne vyakte cā-vyaktatāṃ gate_1",
    "index": "12.335.13"
  },
  {
    "verse": "avyakte puruṣaṃ yāte puṃsi sarvagate_1 'pi ca\ntama evābhavat sarvaṃ na prājñāyata kiṃcana",
    "index": "12.335.14"
  },
  {
    "verse": "tamaso brahma saṃbhūtaṃ tamomūlam ṛtātmakam\ntad viśvabhāvasaṃjñāntaṃ pauruṣīṃ tanum āsthitam",
    "index": "12.335.15"
  },
  {
    "verse": "so 'niruddha iti proktas tat pradhānaṃ pracakṣate\ntad avyaktam iti jñeyaṃ triguṇaṃ nṛpa_2-sattama",
    "index": "12.335.16"
  },
  {
    "verse": "vidyāsahāyavān devo viṣvakseno hariḥ prabhuḥ  MBh_12,335.17\napsv eva śayanaṃ cakre nidrāyogam upāgataḥ\njagataś cintayan sṛṣṭiṃ citrāṃ bahuguṇodbhavām",
    "index": "12.335.17"
  },
  {
    "verse": "tasya cintayataḥ sṛṣṭiṃ mahān ātmaguṇaḥ smṛtaḥ\nahaṃkāras tato jāto brahmā śubhacaturmukhaḥ\nhiraṇyagarbho bhagavān sarvalokapitāmahaḥ",
    "index": "12.335.18"
  },
  {
    "verse": "padme 'niruddhāt saṃbhūtas tadā padmanibhekṣaṇaḥ\nsahasrapatre dyutimān upaviṣṭaḥ sanātanaḥ",
    "index": "12.335.19"
  },
  {
    "verse": "dadṛśe 'dbhutasaṃkāśe lokān āpomayān prabhuḥ\nsattvasthaḥ parameṣṭhī sa tato bhūtagaṇān sṛjat",
    "index": "12.335.20"
  },
  {
    "verse": "pūrvam eva ca padmasya patre sūryāṃśusaprabhe\nnārāyaṇakṛtau bindū apām āstāṃ guṇottarau",
    "index": "12.335.21"
  },
  {
    "verse": "tāv apaśyat sa bhagavān anādinidhano 'cyutaḥ\nekas tatrābhavad bindur madhvābho ruciraprabhaḥ",
    "index": "12.335.22"
  },
  {
    "verse": "sa tāmaso madhur jātas tadā nārāyaṇājñayā\nkaṭhinas tv aparo binduḥ kaiṭabho rājasas tu saḥ",
    "index": "12.335.23"
  },
  {
    "verse": "tāv abhyadhāvatāṃ śreṣṭhau tamorajaguṇānvitau\nbalavantau gadāhastau padmanālānusāriṇau",
    "index": "12.335.24"
  },
  {
    "verse": "dadṛśāte 'ravindasthaṃ brahmāṇam amitaprabham\nsṛjantaṃ prathamaṃ vedāṃś caturaś cāruvigrahān",
    "index": "12.335.25"
  },
  {
    "verse": "tato vigrahavantau tau vedān dṛṣṭvāsurottamau\nsahasā jagṛhatur vedān brahmaṇaḥ paśyatas tadā",
    "index": "12.335.26"
  },
  {
    "verse": "atha tau dānavaśreṣṭhau vedān gṛhya sanātanān\nrasāṃ viviśatus tūrṇam udakpūrve mahodadhau",
    "index": "12.335.27"
  },
  {
    "verse": "tato hṛteṣu vedeṣu brahmā kaśmalam āviśat\ntato vacanam īśānaṃ prāha vedair vinākṛtaḥ",
    "index": "12.335.28"
  },
  {
    "verse": "vedā me paramaṃ cakṣur vedā me paramaṃ balam\nvedā me paramaṃ dhāma vedā me brahma cottamam",
    "index": "12.335.29"
  },
  {
    "verse": "mama vedā hṛtāḥ sarve dānavābhyāṃ balād itaḥ\nandhakārā hi me lokā jātā vedair vinākṛtāḥ\nvedān ṛte hi kiṃ kuryāṃ lokān vai sraṣṭum udyataḥ",
    "index": "12.335.30"
  },
  {
    "verse": "aho bata mahad duḥkhaṃ vedanāśanajaṃ mama\nprāptaṃ dunoti hṛdayaṃ tīvraśokāya randhayan",
    "index": "12.335.31"
  },
  {
    "verse": "ko hi śokārṇave magnaṃ mām ito 'dya samuddharet\nvedāṃs tān ānayen naṣṭān kasya cāhaṃ priyo bhave",
    "index": "12.335.32"
  },
  {
    "verse": "ity evaṃ bhāṣamāṇasya brahmaṇo nṛpa_2-sattama\nhareḥ stotrārtham udbhūtā buddhir buddhimatāṃ vara\ntato jagau paraṃ japyaṃ sāñjalipragrahaḥ prabhuḥ",
    "index": "12.335.33"
  },
  {
    "verse": "namas te brahmahṛdaya namas te mama pūrvaja\nlokādya bhuvanaśreṣṭha sāṃkhyayoganidhe vibho",
    "index": "12.335.34"
  },
  {
    "verse": "vyaktā-vyaktakarā-cintya kṣemaṃ panthānam āsthita\nviśvabhuk sarvabhūtānām antarātmann ayonija",
    "index": "12.335.35"
  },
  {
    "verse": "ahaṃ prasādajas tubhyaṃ lokadhāmne svayaṃbhuve\ntvatto me mānasaṃ janma prathamaṃ dvijapūjitam",
    "index": "12.335.36"
  },
  {
    "verse": "cākṣuṣaṃ vai dvitīyaṃ me janma cāsīt purātanam\ntvatprasādāc ca me janma tṛtīyaṃ vācikaṃ mahat",
    "index": "12.335.37"
  },
  {
    "verse": "tvattaḥ śravaṇajaṃ cāpi caturthaṃ janma me vibho\nnāsikyaṃ cāpi me janma tvattaḥ pañcamam ucyate",
    "index": "12.335.38"
  },
  {
    "verse": "aṇḍajaṃ cāpi me janma tvattaḥ ṣaṣṭhaṃ vinirmitam\nidaṃ ca saptamaṃ janma padmajaṃ me 'mitaprabha",
    "index": "12.335.39"
  },
  {
    "verse": "sarge sarge hy ahaṃ putras tava triguṇavarjitaḥ\nprathitaḥ puṇḍarīkākṣa pradhānaguṇakalpitaḥ",
    "index": "12.335.40"
  },
  {
    "verse": "tvam īśvarasvabhāvaś ca svayaṃbhūḥ puruṣottamaḥ\ntvayā vinirmito 'haṃ vai vedacakṣur vayoatigaḥ",
    "index": "12.335.41"
  },
  {
    "verse": "te me vedā hṛtāś cakṣur andho jāto 'smi jāgṛhi\ndadasva cakṣuṣī mahyaṃ priyo 'haṃ te priyo 'si me",
    "index": "12.335.42"
  },
  {
    "verse": "evaṃ stutaḥ sa bhagavān puruṣaḥ sarvatomukhaḥ\njahau nidrām atha tadā vedakāryārtham udyataḥ\naiśvareṇa prayogeṇa dvitīyāṃ tanum āsthitaḥ",
    "index": "12.335.43"
  },
  {
    "verse": "sunāsikena kāyena bhūtvā candraprabhas tadā\nkṛtvā hayaśiraḥ śubhraṃ vedānām ālayaṃ prabhuḥ",
    "index": "12.335.44"
  },
  {
    "verse": "tasya mūrdhā samabhavad dyauḥ sanakṣatratārakā\nkeśāś cāsyābhavan dīrghā raver aṃśusamaprabhāḥ",
    "index": "12.335.45"
  },
  {
    "verse": "karṇāv ākāśapātāle lalāṭaṃ bhūtadhāriṇī\ngaṅgā sarasvatī puṇyā bhruvāv āstāṃ mahānadī",
    "index": "12.335.46"
  },
  {
    "verse": "cakṣuṣī somasūryau te nāsā saṃdhyā punaḥ smṛtā\noṃkāras tv atha saṃskāro vidyuj jihvā ca nirmitā",
    "index": "12.335.47"
  },
  {
    "verse": "dantāś ca pitaro rājan somapā iti viśrutāḥ\ngoloko brahmalokaś ca oṣṭhāv āstāṃ mahātmanaḥ\ngrīvā cāsyābhavad rājan kālarātrir guṇottarā",
    "index": "12.335.48"
  },
  {
    "verse": "etad dhayaśiraḥ kṛtvā nānāmūrtibhir āvṛtam\nantardadhe sa viśveśo viveśa ca rasāṃ prabhuḥ",
    "index": "12.335.49"
  },
  {
    "verse": "rasāṃ punaḥ praviṣṭaś ca yogaṃ paramam āsthitaḥ\nśaikṣaṃ svaraṃ samāsthāya om iti prāsṛjat svaram",
    "index": "12.335.50"
  },
  {
    "verse": "sa svaraḥ sānunādī ca sarvagaḥ_1 snigdha eva ca\nbabhūvāntarmahībhūtaḥ sarvabhūtaguṇoditaḥ",
    "index": "12.335.51"
  },
  {
    "verse": "tatas tāv asurau kṛtvā vedān samayabandhanān\nrasātale vinikṣipya yataḥ śabdas tato drutau",
    "index": "12.335.52"
  },
  {
    "verse": "etasminn antare rājan devo hayaśirodharaḥ\njagrāha vedān akhilān rasātalagatān hariḥ\nprādāc ca brahmaṇe bhūyas tataḥ svāṃ prakṛtiṃ gataḥ",
    "index": "12.335.53"
  },
  {
    "verse": "sthāpayitvā hayaśira udakpūrve mahodadhau\nvedānām ālayaś cāpi babhūvāśvaśirās tataḥ",
    "index": "12.335.54"
  },
  {
    "verse": "atha kiṃcid apaśyantau dānavau madhukaiṭabhau\npunar ājagmatus tatra vegitau paśyatāṃ ca tau\nyatra vedā vinikṣiptās tat sthānaṃ śūnyam eva ca",
    "index": "12.335.55"
  },
  {
    "verse": "tata uttamam āsthāya vegaṃ balavatāṃ varau\npunar uttasthatuḥ śīghraṃ rasānām ālayāt tadā\ndadṛśāte ca puruṣaṃ tam evādikaraṃ prabhum",
    "index": "12.335.56"
  },
  {
    "verse": "śvetaṃ candraviśuddhābham aniruddhatanau sthitam\nbhūyo 'py amitavikrāntaṃ nidrāyogam upāgatam",
    "index": "12.335.57"
  },
  {
    "verse": "ātmapramāṇaracite apām upari kalpite\nśayane nāgabhogāḍhye jvālāmālāsamāvṛte",
    "index": "12.335.58"
  },
  {
    "verse": "niṣkalmaṣeṇa sattvena saṃpannaṃ ruciraprabham\ntaṃ dṛṣṭvā dānavendrau tau mahāhāsam amuñcatām",
    "index": "12.335.59"
  },
  {
    "verse": "ūcatuś ca samāviṣṭau rajasā tamasā ca tau\nayaṃ sa puruṣaḥ śvetaḥ śete nidrām upāgataḥ",
    "index": "12.335.60"
  },
  {
    "verse": "anena nūnaṃ vedānāṃ kṛtam āharaṇaṃ rasāt\nkasyaiṣa ko nu khalv eṣa kiṃ ca svapiti bhogavān",
    "index": "12.335.61"
  },
  {
    "verse": "ity uccāritavākyau tau bodhayām āsatur harim\nyuddhārthinau tu vijñāya vibuddhaḥ puruṣottamaḥ",
    "index": "12.335.62"
  },
  {
    "verse": "nirīkṣya cāsurendrau tau tato yuddhe mano dadhe  MBh_12,335.63\natha yuddhaṃ samabhavat tayor nārāyaṇasya ca",
    "index": "12.335.63"
  },
  {
    "verse": "rajastamoviṣṭatanū tāv ubhau madhukaiṭabhau\nbrahmaṇopacitiṃ kurvañ jaghāna madhusūdanaḥ",
    "index": "12.335.64"
  },
  {
    "verse": "tatas tayor vadhenāśu vedāpaharaṇena ca\nśokāpanayanaṃ cakre brahmaṇaḥ puruṣottamaḥ",
    "index": "12.335.65"
  },
  {
    "verse": "tataḥ parivṛto brahmā hatārir vedasatkṛtaḥ\nnirmame sa tadā lokān kṛtsnān sthāvarajaṅgamān",
    "index": "12.335.66"
  },
  {
    "verse": "dattvā pitāmahāyāgryāṃ buddhiṃ lokavisargikīm\ntatraivāntardadhe devo yata evāgato hariḥ",
    "index": "12.335.67"
  },
  {
    "verse": "tau dānavau harir hatvā kṛtvā hayaśiras tanum\npunaḥ pravṛttidharmārthaṃ tām eva vidadhe tanum",
    "index": "12.335.68"
  },
  {
    "verse": "evam eṣa mahābhāgo babhūvāśvaśirā hariḥ\npaurāṇam etad ākhyātaṃ rūpaṃ varadaṃ aiśvaram",
    "index": "12.335.69"
  },
  {
    "verse": "yo hy etad brāhmaṇo nityaṃ śṛṇuyād dhārayeta vā\nna tasyādhyayanaṃ nāśam upagacchet kadācana",
    "index": "12.335.70"
  },
  {
    "verse": "ārādhya tapasogreṇa devaṃ hayaśirodharam\npāñcālena kramaḥ prāpto rāmeṇa pathi deśite",
    "index": "12.335.71"
  },
  {
    "verse": "etad dhayaśiro rājann ākhyānaṃ tava kīrtitam\npurāṇaṃ vedasamitaṃ yan māṃ tvaṃ paripṛcchasi",
    "index": "12.335.72"
  },
  {
    "verse": "yāṃ yām icchet tanuṃ devaḥ kartuṃ kāryavidhau kvacit\ntāṃ tāṃ kuryād vikurvāṇaḥ svayam ātmānam ātmanā",
    "index": "12.335.73"
  },
  {
    "verse": "eṣa vedanidhiḥ śrīmān eṣa vai tapaso nidhiḥ\neṣa yogaś ca sāṃkhyaṃ ca brahma cāgryaṃ harir vibhuḥ",
    "index": "12.335.74"
  },
  {
    "verse": "nārāyaṇaparā vedā yajñā nārāyaṇātmakāḥ\ntapo nārāyaṇaparaṃ nārāyaṇaparā gatiḥ",
    "index": "12.335.75"
  },
  {
    "verse": "nārāyaṇaparaṃ satyam ṛtaṃ nārāyaṇātmakam\nnārāyaṇaparo dharmaḥ punarāvṛttidurlabhaḥ",
    "index": "12.335.76"
  },
  {
    "verse": "pravṛttilakṣaṇaś caiva dharmo nārāyaṇātmakaḥ\nnārāyaṇātmako gandho bhūmau śreṣṭhatamaḥ smṛtaḥ",
    "index": "12.335.77"
  },
  {
    "verse": "apāṃ caiva guṇo rājan raso nārāyaṇātmakaḥ\njyotiṣāṃ ca guṇo rūpaṃ smṛtaṃ nārāyaṇātmakam",
    "index": "12.335.78"
  },
  {
    "verse": "nārāyaṇātmakaś cāpi sparśo vāyuguṇaḥ smṛtaḥ\nnārāyaṇātmakaś cāpi śabda ākāśasaṃbhavaḥ",
    "index": "12.335.79"
  },
  {
    "verse": "manaś cāpi tato bhūtam avyaktaguṇalakṣaṇam\nnārāyaṇaparaḥ kālo jyotiṣām ayanaṃ ca yat",
    "index": "12.335.80"
  },
  {
    "verse": "nārāyaṇaparā kīrtiḥ śrīś ca lakṣmīś ca devatāḥ\nnārāyaṇaparaṃ sāṃkhyaṃ yogo nārāyaṇātmakaḥ",
    "index": "12.335.81"
  },
  {
    "verse": "kāraṇaṃ puruṣo yeṣāṃ pradhānaṃ cāpi kāraṇam\nsvabhāvaś caiva karmāṇi daivaṃ yeṣāṃ ca kāraṇam",
    "index": "12.335.82"
  },
  {
    "verse": "pañcakāraṇasaṃkhyāto niṣṭhā sarvatra vai hariḥ\ntattvaṃ jijñāsamānānāṃ hetubhiḥ sarvatomukhaiḥ",
    "index": "12.335.83"
  },
  {
    "verse": "tattvam eko mahāyogī harir nārāyaṇaḥ prabhuḥ\nsabrahmakānāṃ lokānām ṛṣīṇāṃ ca mahātmanām",
    "index": "12.335.84"
  },
  {
    "verse": "sāṃkhyānāṃ yogināṃ cāpi yatīnām ātmavedinām\nmanīṣitaṃ vijānāti keśavo na tu tasya te",
    "index": "12.335.85"
  },
  {
    "verse": "ye kecit sarvalokeṣu daivaṃ pitryaṃ ca kurvate\ndānāni ca prayacchanti tapyanti ca tapo mahat",
    "index": "12.335.86"
  },
  {
    "verse": "sarveṣām āśrayo viṣṇur aiśvaraṃ vidhim āsthitaḥ\nsarvabhūtakṛtāvāso vāsudeveti cocyate",
    "index": "12.335.87"
  },
  {
    "verse": "paśyanti nityaṃ puruṣaṃ guṇādhikam MBh_12,335.89\naho hy ekāntinaḥ sarvān prīṇāti bhagavān hariḥ\nvidhiprayuktāṃ pūjāṃ ca gṛhṇāti bhagavān svayam",
    "index": "12.336.1"
  },
  {
    "verse": "ye tu dagdhendhanā loke puṇyapāpavivarjitāḥ\nteṣāṃ tvayābhinirdiṣṭā pāraṃparyāgatā gatiḥ",
    "index": "12.336.2"
  },
  {
    "verse": "caturthyāṃ caiva te gatyāṃ gacchanti puruṣottamam\nekāntinas tu puruṣā gachanti paramaṃ padam",
    "index": "12.336.3"
  },
  {
    "verse": "nūnam ekāntadharmo 'yaṃ śreṣṭho nārāyaṇapriyaḥ\nagatvā gatayas tisro yad gacchanty avyayaṃ harim",
    "index": "12.336.4"
  },
  {
    "verse": "sahopaniṣadān vedān ye viprāḥ samyag āsthitāḥ\npaṭhanti vidhim āsthāya ye cāpi yatidharmiṇaḥ",
    "index": "12.336.5"
  },
  {
    "verse": "tebhyo viśiṣṭāṃ jānāmi gatim ekāntināṃ nṛṇām\nkenaiṣa dharmaḥ kathito devena ṛṣiṇāpi vā",
    "index": "12.336.6"
  },
  {
    "verse": "ekāntināṃ ca kā caryā kadā cotpāditā vibho\netan me saṃśayaṃ chindhi paraṃ kautūhalaṃ hi me",
    "index": "12.336.7"
  },
  {
    "verse": "samupoḍheṣv anīkeṣu kurupāṇḍavayor mṛdhe\narjune vimanaske ca gītā bhagavatā svayam",
    "index": "12.336.8"
  },
  {
    "verse": "āgatiś ca gatiś caiva pūrvaṃ te kathitā mayā\ngahano hy eṣa dharmo vai durvijñeyo 'kṛtātmabhiḥ",
    "index": "12.336.9"
  },
  {
    "verse": "saṃmitaḥ sāmavedena puraivādiyuge kṛtaḥ\ndhāryate svayam īśena rājan nārāyaṇena ha",
    "index": "12.336.10"
  },
  {
    "verse": "etam arthaṃ mahārāja pṛṣṭaḥ pārthena nāradaḥ\nṛṣimadhye mahābhāgaḥ śṛṇvatoḥ kṛṣṇabhīṣmayoḥ",
    "index": "12.336.11"
  },
  {
    "verse": "guruṇā ca mamāpy eṣa kathito nṛpa_2-sattama\nyathā tu kathitas tatra nāradena tathā śṛṇu",
    "index": "12.336.12"
  },
  {
    "verse": "yadāsīn mānasaṃ janma nārāyaṇamukhodgatam\nbrahmaṇaḥ pṛthivīpāla tadā nārāyaṇaḥ svayam\ntena dharmeṇa kṛtavān daivaṃ pitryaṃ ca bhārata",
    "index": "12.336.13"
  },
  {
    "verse": "phenapā_1 ṛṣayaś caiva taṃ dharmaṃ pratipedire\nvaikhānasāḥ phenapebhyo_1 dharmam etaṃ prapedire\nvaikhānasebhyaḥ somas tu tataḥ so 'ntardadhe punaḥ",
    "index": "12.336.14"
  },
  {
    "verse": "yadāsīc cākṣuṣaṃ janma dvitīyaṃ brahmaṇo nṛpa_2\ntadā pitāmahāt somād etaṃ dharmam ajānata\nnārāyaṇātmakaṃ rājan rudrāya pradadau ca saḥ",
    "index": "12.336.15"
  },
  {
    "verse": "tato yogasthito rudraḥ purā kṛtayuge nṛpa_2\nvālakhilyān ṛṣīn sarvān dharmam etam apāṭhayat\nantardadhe tato bhūyas tasya devasya māyayā",
    "index": "12.336.16"
  },
  {
    "verse": "tṛtīyaṃ brahmaṇo janma yadāsīd vācikaṃ mahat\ntatraiṣa dharmaḥ saṃbhūtaḥ svayaṃ nārāyaṇān nṛpa_2",
    "index": "12.336.17"
  },
  {
    "verse": "suparṇo nāma tam ṛṣiḥ prāptavān puruṣottamāt\ntapasā vai sutaptena damena niyamena ca",
    "index": "12.336.18"
  },
  {
    "verse": "triḥ parikrāntavān etat suparṇo dharmam uttamam\nyasmāt tasmād vrataṃ hy etat trisauparṇam ihocyate",
    "index": "12.336.19"
  },
  {
    "verse": "ṛgvedapāṭhapaṭhitaṃ vratam etad dhi duścaram\nsuparṇāc cāpy adhigato dharma eṣa sanātanaḥ",
    "index": "12.336.20"
  },
  {
    "verse": "vāyunā dvipadāṃ śreṣṭha prathito jagad āyuṣā\nvāyoḥ sakāśāt prāptaś ca ṛṣibhir vighasāśibhiḥ",
    "index": "12.336.21"
  },
  {
    "verse": "tebhyo mahodadhiś cainaṃ prāptavān dharmam uttamam\ntataḥ so 'ntardadhe bhūyo nārāyaṇasamāhitaḥ",
    "index": "12.336.22"
  },
  {
    "verse": "yadā bhūyaḥ śravaṇajā sṛṣṭir āsīn mahātmanaḥ\nbrahmaṇaḥ puruṣavyāghra tatra kīrtayataḥ śṛṇu",
    "index": "12.336.23"
  },
  {
    "verse": "jagat sraṣṭumanā devo harir nārāyaṇaḥ svayam\ncintayām āsa puruṣaṃ jagat sargakaraṃ prabhuḥ",
    "index": "12.336.24"
  },
  {
    "verse": "atha cintayatas tasya karṇābhyāṃ puruṣaḥ sṛtaḥ\nprajāsargakaro brahmā tam uvāca jagatpatiḥ",
    "index": "12.336.25"
  },
  {
    "verse": "sṛja prajāḥ putra sarvā mukhataḥ pādatas tathā\nśreyas tava vidhāsyāmi balaṃ tejaś ca suvrata",
    "index": "12.336.26"
  },
  {
    "verse": "dharmaṃ ca matto gṛhṇīṣva sātvataṃ nāma nāmataḥ\ntena sarvaṃ kṛtayugaṃ sthāpayasva yathāvidhi",
    "index": "12.336.27"
  },
  {
    "verse": "tato brahmā namaś cakre devāya harimedhase\ndharmaṃ cāgryaṃ sa jagrāha sarahasyaṃ sasaṃgraham\nāraṇyakena sahitaṃ nārāyaṇamukhodgatam",
    "index": "12.336.28"
  },
  {
    "verse": "upadiśya tato dharmaṃ brahmaṇe 'mitatejase\ntaṃ kārtayugadharmāṇaṃ nirāśīḥkarmasaṃjñitam\njagāma tamasaḥ pāraṃ yatrā-vyaktaṃ vyavasthitam",
    "index": "12.336.29"
  },
  {
    "verse": "tato 'tha varado devo brahmalokapitāmahaḥ\nasṛjat sa tadā lokān kṛtsnān sthāvarajaṅgamān",
    "index": "12.336.30"
  },
  {
    "verse": "tataḥ prāvartata tadā ādau kṛtayugaṃ śubham\ntato hi sātvato dharmo vyāpya lokān avasthitaḥ",
    "index": "12.336.31"
  },
  {
    "verse": "tenaivādyena dharmeṇa brahmā lokavisargakṛt\npūjayām āsa deveśaṃ hariṃ nārāyaṇaṃ prabhum",
    "index": "12.336.32"
  },
  {
    "verse": "dharmapratiṣṭhāhetoś ca manuṃ svārociṣaṃ tataḥ\nadhyāpayām āsa tadā lokānāṃ hitakāmyayā",
    "index": "12.336.33"
  },
  {
    "verse": "tataḥ svārociṣaḥ putraṃ vayaṃ śaṅkhapadaṃ nṛpa_2\nadhyāpayat purā-vyagraḥ sarvalokapatir vibhuḥ",
    "index": "12.336.34"
  },
  {
    "verse": "tataḥ śaṅkhapadaś cāpi putram ātmajam aurasam\ndiśāpālaṃ sudharmāṇam adhyāpayata bhārata\ntataḥ so 'ntardadhe bhūyaḥ prāpte tretāyuge punaḥ",
    "index": "12.336.35"
  },
  {
    "verse": "nāsikyajanmani purā brahmaṇaḥ pārthivottama\ndharmam etaṃ svayaṃ devo harir nārāyaṇaḥ prabhuḥ\nujjagārāravindākṣo brahmaṇaḥ paśyatas tadā",
    "index": "12.336.36"
  },
  {
    "verse": "sanatkumāro bhagavāṃs tataḥ prādhītavān nṛpa_2\nsanatkumārād api ca vīraṇo vai prajāpatiḥ\nkṛtādau kuruśārdūla dharmam etam adhītavān",
    "index": "12.336.37"
  },
  {
    "verse": "vīraṇaś cāpy adhītyainaṃ raucyāya manave dadau\nraucyaḥ putrāya śuddhāya suvratāya sumedhase",
    "index": "12.336.38"
  },
  {
    "verse": "kukṣināmne 'tha pradadau diśāṃ pālāya dharmiṇe\ntataḥ so 'ntardadhe bhūyo nārāyaṇamukhodgataḥ",
    "index": "12.336.39"
  },
  {
    "verse": "aṇḍaje janmani punar brahmaṇe hariyonaye\neṣa dharmaḥ samudbhūto nārāyaṇamukhāt punaḥ",
    "index": "12.336.40"
  },
  {
    "verse": "gṛhīto brahmaṇā rājan prayuktaś ca yathāvidhi\nadhyāpitāś ca munayo nāmnā barhiṣado nṛpa_2",
    "index": "12.336.41"
  },
  {
    "verse": "barhiṣadbhyaś ca saṃkrāntaḥ sāmavedāntagaṃ_1 dvijam\njyeṣṭhaṃ nāmnābhivikhyātaṃ jyeṣṭhasāmavrato hariḥ",
    "index": "12.336.42"
  },
  {
    "verse": "jyeṣṭhāc cāpy anusaṃkrānto rājānam avikampanam\nantardadhe tato rājann eṣa dharmaḥ prabhor hareḥ",
    "index": "12.336.43"
  },
  {
    "verse": "yad idaṃ saptamaṃ janma padmajaṃ brahmaṇo nṛpa_2\ntatraiṣa dharmaḥ kathitaḥ svayaṃ nārāyaṇena hi",
    "index": "12.336.44"
  },
  {
    "verse": "pitāmahāya śuddhāya yugādau lokadhāriṇe\npitāmahaś ca dakṣāya dharmam etaṃ purā dadau",
    "index": "12.336.45"
  },
  {
    "verse": "tato jyeṣṭhe tu dauhitre prādād dakṣo nṛpa_2-uttama\nāditye savitur jyeṣṭhe vivasvāñ jagṛhe tataḥ",
    "index": "12.336.46"
  },
  {
    "verse": "tretāyugādau ca punar vivasvān manave dadau\nmanuś ca lokabhūtyarthaṃ sutāyekṣvākave dadau",
    "index": "12.336.47"
  },
  {
    "verse": "ikṣvākuṇā ca kathito vyāpya lokān avasthitaḥ\ngamiṣyati kṣayānte ca punar nārāyaṇaṃ nṛpa_2",
    "index": "12.336.48"
  },
  {
    "verse": "vratināṃ cāpi yo dharmaḥ sa te pūrvaṃ nṛpa_2-uttama\nkathito harigītāsu samāsavidhikalpitaḥ",
    "index": "12.336.49"
  },
  {
    "verse": "nāradena tu saṃprāptaḥ sarahasyaḥ sasaṃgrahaḥ\neṣa dharmo jagannāthāt sākṣān nārāyaṇān nṛpa_2",
    "index": "12.336.50"
  },
  {
    "verse": "evam eṣa mahān dharma ādyo rājan sanātanaḥ\ndurvijñeyo duṣkaraś ca sātvatair dhāryate sadā",
    "index": "12.336.51"
  },
  {
    "verse": "dharmajñānena caitena suprayuktena karmaṇā\nahiṃsādharmayuktena prīyate harir īśvaraḥ",
    "index": "12.336.52"
  },
  {
    "verse": "ekavyūhavibhāgo vā kvacid dvivyūhasaṃjñitaḥ\ntrivyūhaś cāpi saṃkhyātaś caturvyūhaś ca dṛśyate",
    "index": "12.336.53"
  },
  {
    "verse": "harir eva hi kṣetrajño nirmamo niṣkalas tathā\njīvaś ca sarvabhūteṣu pañcabhūtaguṇātigaḥ",
    "index": "12.336.54"
  },
  {
    "verse": "manaś ca prathitaṃ rājan pañcendriyasamīraṇam\neṣa lokanidhir dhīmān eṣa lokavisargakṛt",
    "index": "12.336.55"
  },
  {
    "verse": "akartā caiva kartā ca kāryaṃ kāraṇam eva ca\nyathecchati tathā rājan krīḍate puruṣo 'vyayaḥ",
    "index": "12.336.56"
  },
  {
    "verse": "eṣa ekāntidharmas te kīrtito nṛpa_2-sattama\nmayā guruprasādena durvijñeyo 'kṛtātmabhiḥ\nekāntino hi puruṣā durlabhā bahavo nṛpa_2",
    "index": "12.336.57"
  },
  {
    "verse": "yady ekāntibhir ākīrṇaṃ jagat syāt kurunandana\nahiṃsakair ātmavidbhiḥ sarvabhūtahite rataiḥ\nbhavet kṛtayugaprāptir āśīḥkarmavivarjitaiḥ",
    "index": "12.336.58"
  },
  {
    "verse": "evaṃ sa bhagavān vyāso gurur mama viśāṃ pate\nkathayām āsa dharmajño dharmarājñe dvijottamaḥ",
    "index": "12.336.59"
  },
  {
    "verse": "ṛṣīṇāṃ saṃnidhau rājañ śṛṇvatoḥ kṛṣṇabhīṣmayoḥ\ntasyāpy akathayat pūrvaṃ nāradaḥ sumahātapāḥ",
    "index": "12.336.60"
  },
  {
    "verse": "devaṃ paramakaṃ brahma śvetaṃ candrābham acyutam\nyatra caikāntino yānti nārāyaṇaparāyaṇāḥ",
    "index": "12.336.61"
  },
  {
    "verse": "evaṃ bahuvidhaṃ dharmaṃ pratibuddhair niṣevitam\nna kurvanti kathaṃ viprā anye nānāvrate sthitāḥ",
    "index": "12.336.62"
  },
  {
    "verse": "tisraḥ prakṛtayo rājan dehabandheṣu nirmitāḥ\nsāttvikī rājasī caiva tāmasī ceti bhārata",
    "index": "12.336.63"
  },
  {
    "verse": "dehabandheṣu puruṣaḥ śreṣṭhaḥ kurukulodvaha\nsāttvikaḥ puruṣavyāghra bhaven mokṣārthaniścitaḥ",
    "index": "12.336.64"
  },
  {
    "verse": "atrāpi sa vijānāti puruṣaṃ brahmavartinam\nnārāyaṇaparo mokṣas tato vai sāttvikaḥ smṛtaḥ",
    "index": "12.336.65"
  },
  {
    "verse": "manīṣitaṃ ca prāpnoti cintayan puruṣottamam\nekāntabhaktiḥ satataṃ nārāyaṇaparāyaṇaḥ",
    "index": "12.336.66"
  },
  {
    "verse": "manīṣiṇo hi ye kecid yatayo mokṣakāṅkṣiṇaḥ\nteṣāṃ vai chinnatṛṣṇānāṃ yogakṣemavaho hariḥ",
    "index": "12.336.67"
  },
  {
    "verse": "jāyamānaṃ hi puruṣaṃ yaṃ paśyen madhusūdanaḥ\nsāttvikas tu sa vijñeyo bhaven mokṣe ca niścitaḥ",
    "index": "12.336.68"
  },
  {
    "verse": "sāṃkhyayogena tulyo hi dharma ekāntasevitaḥ\nnārāyaṇātmake mokṣe tato yānti parāṃ gatim",
    "index": "12.336.69"
  },
  {
    "verse": "nārāyaṇena dṛṣṭaś ca pratibuddho bhavet pumān\nevam ātmecchayā rājan pratibuddho na jāyate",
    "index": "12.336.70"
  },
  {
    "verse": "rājasī tāmasī caiva vyāmiśre prakṛtī smṛte\ntadātmakaṃ hi puruṣaṃ jāyamānaṃ viśāṃ pate\npravṛttilakṣaṇair yuktaṃ nāvekṣati hariḥ svayam",
    "index": "12.336.71"
  },
  {
    "verse": "paśyaty enaṃ jāyamānaṃ brahmā lokapitāmahaḥ\nrajasā tamasā caiva mānuṣaṃ samabhiplutam",
    "index": "12.336.72"
  },
  {
    "verse": "kāmaṃ devāś ca ṛṣayaḥ sattvasthā nṛpa_2-sattama\nhīnāḥ sattvena sūkṣmeṇa tato vaikārikāḥ smṛtāḥ",
    "index": "12.336.73"
  },
  {
    "verse": "kathaṃ vaikāriko gacchet puruṣaḥ puruṣottamam  MBh_12,336.74\nsusūkṣmasattvasaṃyuktaṃ saṃyuktaṃ tribhir akṣaraiḥ\npuruṣaḥ puruṣaṃ gacchen niṣkriyaḥ pañcaviṃśakam",
    "index": "12.336.75"
  },
  {
    "verse": "evam ekaṃ sāṃkhyayogaṃ vedāraṇyakam eva ca\nparasparāṅgāny etāni pañcarātraṃ ca kathyate\neṣa ekāntināṃ dharmo nārāyaṇaparātmakaḥ",
    "index": "12.336.76"
  },
  {
    "verse": "nārāyaṇaṃ vai punar āviśanti MBh_12,336.77\neṣa te kathito dharmaḥ sātvato yadubāndhava\nkuruṣvainaṃ yathānyāyaṃ yadi śaknoṣi bhārata",
    "index": "12.336.78"
  },
  {
    "verse": "evaṃ hi sumahābhāgo nārado gurave mama\nśvetānāṃ yatinām āha ekāntagatim avyayām",
    "index": "12.336.79"
  },
  {
    "verse": "vyāsaś cākathayat prītyā dharmaputrāya dhīmate\nsa evāyaṃ mayā tubhyam ākhyātaḥ prasṛto guroḥ",
    "index": "12.336.80"
  },
  {
    "verse": "itthaṃ hi duścaro dharma eṣa pārthivasattama\nyathaiva tvaṃ tathaivānye na bhajanti vimohitāḥ",
    "index": "12.336.81"
  },
  {
    "verse": "kṛṣṇa eva hi lokānāṃ bhāvano mohanas tathā\nsaṃhārakārakaś caiva kāraṇaṃ ca viśāṃ pate",
    "index": "12.336.82"
  },
  {
    "verse": "sāṃkhyaṃ yogaṃ pañcarātraṃ vedāraṇyakam eva ca\njñānāny etāni brahmar1ṣe lokeṣu pracaranti ha",
    "index": "12.337.1"
  },
  {
    "verse": "kim etāny ekaniṣṭhāni pṛthaṅniṣṭhāni vā mune\nprabrūhi vai mayā pṛṣṭaḥ pravṛttiṃ ca yathākramam",
    "index": "12.337.2"
  },
  {
    "verse": "vyāsaṃ mahātmānam ajaḥ purāṇaḥ MBh_12,337.5\ntvayaiva kathitaḥ pūrvaṃ saṃbhavo dvijasattama\nvasiṣṭhasya sutaḥ śaktiḥ śakteḥ putraḥ parāśaraḥ",
    "index": "12.337.6"
  },
  {
    "verse": "parāśarasya dāyādaḥ kṛṣṇadvaipāyano muniḥ\nbhūyo nārāyaṇasutaṃ tvam evainaṃ prabhāṣase",
    "index": "12.337.7"
  },
  {
    "verse": "kim ataḥ pūrvajaṃ janma vyāsasyā-mitatejasaḥ_1\nkathayasvottamamate_2 janma nārāyaṇodbhavam",
    "index": "12.337.8"
  },
  {
    "verse": "vedārthān vettukāmasya dharmiṣṭhasya taponidheḥ\nguror me jñānaniṣṭhasya himavatpādae āsataḥ",
    "index": "12.337.9"
  },
  {
    "verse": "kṛtvā bhāratam ākhyānaṃ tapaḥśrāntasya dhīmataḥ\nśuśrūṣāṃ tatparā rājan kṛtavanto vayaṃ tadā",
    "index": "12.337.10"
  },
  {
    "verse": "sumantur jaiminiś caiva pailaś ca sudṛḍhavrataḥ\nahaṃ caturthaḥ śiṣyo vai śuko vyāsātmajas tathā",
    "index": "12.337.11"
  },
  {
    "verse": "ebhiḥ parivṛto vyāsaḥ śiṣyaiḥ pañcabhir uttamaiḥ\nśuśubhe himavatpāde bhūtair bhūtapatir yathā",
    "index": "12.337.12"
  },
  {
    "verse": "vedān āvartayan sāṅgān bhāratārthāṃś ca sarvaśaḥ\ntam ekamanasaṃ dāntaṃ yuktā vayam upāsmahe",
    "index": "12.337.13"
  },
  {
    "verse": "kathāntare 'tha kasmiṃścit pṛṣṭo 'smābhir dvijottamaḥ\nvedārthān bhāratārthāṃś ca janma nārāyaṇāt tathā",
    "index": "12.337.14"
  },
  {
    "verse": "sa pūrvam uktvā vedārthān bhāratārthāṃś ca tattvavit\nnārāyaṇād idaṃ janma vyāhartum upacakrame",
    "index": "12.337.15"
  },
  {
    "verse": "śṛṇudhvam ākhyānavaram etad ārṣeyam uttamam\nādikālodbhavaṃ viprās tapasādhigataṃ mayā",
    "index": "12.337.16"
  },
  {
    "verse": "prāpte prajāvisarge vai saptame padmasaṃbhave\nnārāyaṇo mahāyogī śubhā-śubhavivarjitaḥ",
    "index": "12.337.17"
  },
  {
    "verse": "sasṛje nābhitaḥ putraṃ brahmāṇam amitaprabham\ntataḥ sa prādur abhavad athainaṃ vākyam abravīt",
    "index": "12.337.18"
  },
  {
    "verse": "mama tvaṃ nābhito jātaḥ prajāsargakaraḥ prabhuḥ\nsṛja prajās tvaṃ vividhā brahman sajaḍapaṇḍitāḥ",
    "index": "12.337.19"
  },
  {
    "verse": "sa evam ukto vimukhaś cintāvyākulamānasaḥ\npraṇamya varadaṃ devam uvāca harim īśvaram",
    "index": "12.337.20"
  },
  {
    "verse": "kā śaktir mama deveśa prajāḥ sraṣṭuṃ namo 'stu te\naprajñāvān ahaṃ deva vidhatsva yad anantaram",
    "index": "12.337.21"
  },
  {
    "verse": "sa evam ukto bhagavān bhūtvāthāntarhitas tataḥ\ncintayām āsa deveśo buddhiṃ buddhimatāṃ varaḥ",
    "index": "12.337.22"
  },
  {
    "verse": "svarūpiṇī tato buddhir upatasthe hariṃ prabhum\nyogena caināṃ niryogaḥ svayaṃ niyuyuje tadā",
    "index": "12.337.23"
  },
  {
    "verse": "sa tām aiśvaryayogasthāṃ buddhiṃ śaktimatīṃ satīm\nuvāca vacanaṃ devo buddhiṃ vai prabhur avyayaḥ",
    "index": "12.337.24"
  },
  {
    "verse": "brahmāṇaṃ praviśasveti lokasṛṣṭyarthasiddhaye\ntatas tam īśvarādiṣṭā buddhiḥ kṣipraṃ viveśa sā",
    "index": "12.337.25"
  },
  {
    "verse": "athainaṃ buddhisaṃyuktaṃ punaḥ sa dadṛśe hariḥ\nbhūyaś cainaṃ vacaḥ prāha sṛjemā vividhāḥ prajāḥ",
    "index": "12.337.26"
  },
  {
    "verse": "evam uktvā sa bhagavāṃs tatraivāntaradhīyata\nprāpa caiva muhūrtena svasthānaṃ devasaṃjñitam",
    "index": "12.337.27"
  },
  {
    "verse": "tāṃ caiva prakṛtiṃ prāpya ekībhāvagato 'bhavat\nathāsya buddhir abhavat punar anyā tadā kila",
    "index": "12.337.28"
  },
  {
    "verse": "sṛṣṭā imāḥ prajāḥ sarvā brahmaṇā parameṣṭhinā\ndaityadānavagandharvarakṣogaṇasamākulāḥ\njātā hīyaṃ vasumatī bhārākrāntā tapasvinī",
    "index": "12.337.29"
  },
  {
    "verse": "bahavo balinaḥ pṛthvyāṃ daityadānavarākṣasāḥ\nbhaviṣyanti tapoyuktā varān prāpsyanti cottamān",
    "index": "12.337.30"
  },
  {
    "verse": "avaśyam eva taiḥ sarvair varadānena darpitaiḥ\nbādhitavyāḥ suragaṇā ṛṣayaś ca tapodhanāḥ\ntatra nyāyyam idaṃ kartuṃ bhārāvataraṇaṃ mayā",
    "index": "12.337.31"
  },
  {
    "verse": "atha nānāsamudbhūtair vasudhāyāṃ yathākramam\nnigraheṇa ca pāpānāṃ sādhūnāṃ pragraheṇa ca",
    "index": "12.337.32"
  },
  {
    "verse": "imāṃ tapasvinīṃ satyāṃ dhārayiṣyāmi medinīm\nmayā hy eṣā hi dhriyate pātālasthena bhoginā",
    "index": "12.337.33"
  },
  {
    "verse": "mayā dhṛtā dhārayati jagad dhi sacarā-caram\ntasmāt pṛthvyāḥ paritrāṇaṃ kariṣye saṃbhavaṃ gataḥ",
    "index": "12.337.34"
  },
  {
    "verse": "evaṃ sa cintayitvā tu bhagavān madhusūdanaḥ\nrūpāṇy anekāny asṛjat prādurbhāvabhavāya saḥ",
    "index": "12.337.35"
  },
  {
    "verse": "vārāhaṃ nārasiṃhaṃ ca vāmanaṃ mānuṣaṃ tathā\nebhir mayā nihantavyā durvinītāḥ surārayaḥ",
    "index": "12.337.36"
  },
  {
    "verse": "atha bhūyo jagatsraṣṭā bhoḥśabdenānunādayan\nsarasvatīm uccacāra tatra sārasvato 'bhavat",
    "index": "12.337.37"
  },
  {
    "verse": "apāntaratamā nāma suto vāksaṃbhavo vibhoḥ\nbhūtabhavyabhaviṣyajñaḥ satyavādī dṛḍhavrataḥ",
    "index": "12.337.38"
  },
  {
    "verse": "tam uvāca nataṃ mūrdhnā devānām ādir avyayaḥ\nvedākhyāne śrutiḥ kāryā tvayā matimatāṃ vara\ntasmāt kuru yathājñaptaṃ mayaitad vacanaṃ mune",
    "index": "12.337.39"
  },
  {
    "verse": "tena bhinnās tadā vedā manoḥ svāyaṃbhuve 'ntare\ntatas tutoṣa bhagavān haris tenāsya karmaṇā\ntapasā ca sutaptena yamena niyamena ca",
    "index": "12.337.40"
  },
  {
    "verse": "manvantareṣu putra tvam evaṃ lokapravartakaḥ\nbhaviṣyasy acalo brahmann apradhṛṣyaś ca nityaśaḥ",
    "index": "12.337.41"
  },
  {
    "verse": "punas tiṣye ca saṃprāpte kuravo nāma bhāratāḥ\nbhaviṣyanti mahātmāno rājānaḥ prathitā bhuvi",
    "index": "12.337.42"
  },
  {
    "verse": "teṣāṃ tvattaḥ prasūtānāṃ kulabhedo bhaviṣyati\nparasparavināśārthaṃ tvām ṛte dvijasattama",
    "index": "12.337.43"
  },
  {
    "verse": "tatrāpy anekadhā vedān bhetsyase tapasānvitaḥ\nkṛṣṇe yuge ca saṃprāpte kṛṣṇavarṇo bhaviṣyasi",
    "index": "12.337.44"
  },
  {
    "verse": "dharmāṇāṃ vividhānāṃ ca kartā jñānakaras tathā\nbhaviṣyasi tapoyukto na ca rāgād vimokṣyase",
    "index": "12.337.45"
  },
  {
    "verse": "vītarāgaś ca putras te paramātmā bhaviṣyati\nmaheśvaraprasādena naitad vacanam anyathā",
    "index": "12.337.46"
  },
  {
    "verse": "tasmād ṛṣes tvaṃ bhavitā ca putraḥ MBh_12,337.48\nbhūtabhavyabhaviṣyāṇāṃ chinnasarvārthasaṃśayaḥ\nye hy atikrāntakāḥ pūrvaṃ sahasrayugaparyayāḥ",
    "index": "12.337.49"
  },
  {
    "verse": "tāṃś ca sarvān mayoddiṣṭān drakṣyase tapasānvitaḥ\npunar drakṣyasi cānekasahasrayugaparyayān",
    "index": "12.337.50"
  },
  {
    "verse": "anādinidhanaṃ loke cakrahastaṃ ca māṃ mune\nanudhyānān mama mune naitad vacanam anyathā",
    "index": "12.337.51"
  },
  {
    "verse": "śanaiścaraḥ sūryaputro bhaviṣyati manur mahān\ntasmin manvantare caiva saptar1ṣigaṇapūrvakaḥ\ntvam eva bhavitā vatsa matprasādān na saṃśayaḥ",
    "index": "12.337.52"
  },
  {
    "verse": "evaṃ sārasvatam ṛṣim apāntaratamaṃ tadā\nuktvā vacanam īśānaḥ sādhayasvety athābravīt",
    "index": "12.337.53"
  },
  {
    "verse": "so 'haṃ tasya prasādena devasya harimedhasaḥ\napāntaratamā nāma tato jāto ājñayā hareḥ\npunaś ca jāto vikhyāto vasiṣṭhakulanandanaḥ",
    "index": "12.337.54"
  },
  {
    "verse": "tad etat kathitaṃ janma mayā pūrvakam ātmanaḥ\nnārāyaṇaprasādena tathā nārāyaṇāṃśajam",
    "index": "12.337.55"
  },
  {
    "verse": "mayā hi sumahat taptaṃ tapaḥ paramadāruṇam\npurā matimatāṃ śreṣṭhāḥ parameṇa samādhinā",
    "index": "12.337.56"
  },
  {
    "verse": "etad vaḥ kathitaṃ sarvaṃ yan māṃ pṛcchatha putrakāḥ\npūrvajanma bhaviṣyaṃ ca bhaktānāṃ snehato mayā",
    "index": "12.337.57"
  },
  {
    "verse": "eṣa te kathitaḥ pūrvaṃ saṃbhavo 'smadguror nṛpa_2\nvyāsasyā-kliṣṭamanaso yathā pṛṣṭaḥ punaḥ śṛṇu",
    "index": "12.337.58"
  },
  {
    "verse": "sāṃkhyaṃ yogaṃ pañcarātraṃ vedāḥ pāśupataṃ tathā\njñānāny etāni rājar1ṣe viddhi nānāmatāni vai",
    "index": "12.337.59"
  },
  {
    "verse": "sāṃkhyasya vaktā kapilaḥ paramar1ṣiḥ sa ucyate\nhiraṇyagarbho yogasya vettā nānyaḥ purātanaḥ",
    "index": "12.337.60"
  },
  {
    "verse": "apāntaratamāś caiva vedācāryaḥ sa ucyate\nprācīnagarbhaṃ tam ṛṣiṃ pravadantīha kecana",
    "index": "12.337.61"
  },
  {
    "verse": "umāpatir bhūtapatiḥ śrīkaṇṭho brahmaṇaḥ sutaḥ\nuktavān idam avyagro jñānaṃ pāśupataṃ śivaḥ",
    "index": "12.337.62"
  },
  {
    "verse": "pañcarātrasya kṛtsnasya vettā tu bhagavān svayam\nsarveṣu ca nṛpa_2-śreṣṭha jñāneṣv eteṣu dṛśyate",
    "index": "12.337.63"
  },
  {
    "verse": "yathāgamaṃ yathājñānaṃ niṣṭhā nārāyaṇaḥ prabhuḥ\nna cainam evaṃ jānāti tamobhūtā viśāṃ pate",
    "index": "12.337.64"
  },
  {
    "verse": "tam eva śāstrakartāraṃ pravadanti manīṣiṇaḥ\nniṣṭhāṃ nārāyaṇam ṛṣiṃ nānyo 'stīti ca vādinaḥ",
    "index": "12.337.65"
  },
  {
    "verse": "niḥsaṃśayeṣu sarveṣu nityaṃ vasati vai hariḥ\nsasaṃśayān hetubalān nādhyāvasati mādhavaḥ",
    "index": "12.337.66"
  },
  {
    "verse": "pañcarātravido ye tu yathākramaparā nṛpa_2\nekāntabhāvopagatās te hariṃ praviśanti vai",
    "index": "12.337.67"
  },
  {
    "verse": "divy antarikṣe bhuvi cāpsu cāpi MBh_12,337.69\nbahavaḥ puruṣā brahmann utāho eka eva tu\nko hy atra puruṣaḥ śreṣṭhaḥ ko vā yonir ihocyate",
    "index": "12.338.1"
  },
  {
    "verse": "bahavaḥ puruṣā loke sāṃkhyayogavicāriṇām\nnaitad icchanti puruṣam ekaṃ kurukulodvaha",
    "index": "12.338.2"
  },
  {
    "verse": "bahūnāṃ puruṣāṇāṃ ca yathaikā yonir ucyate\ntathā taṃ puruṣaṃ viśvaṃ vyākhyāsyāmi guṇādhikam",
    "index": "12.338.3"
  },
  {
    "verse": "namaskṛtvā tu gurave vyāsāyā-mitatejase\ntapoyuktāya dāntāya vandyāya paramar1ṣaye",
    "index": "12.338.4"
  },
  {
    "verse": "idaṃ puruṣasūktaṃ hi sarvavedeṣu pārthiva\nṛtaṃ satyaṃ ca vikhyātam ṛṣisiṃhena cintitam",
    "index": "12.338.5"
  },
  {
    "verse": "utsargeṇāpavādena ṛṣibhiḥ kapilādibhiḥ\nadhyātmacintām āśritya śāstrāṇy uktāni bhārata",
    "index": "12.338.6"
  },
  {
    "verse": "samāsatas tu yad vyāsaḥ puruṣaikatvam uktavān\ntat te 'haṃ saṃpravakṣyāmi prasādād amitaujasaḥ",
    "index": "12.338.7"
  },
  {
    "verse": "atrāpy udāharantīmam itihāsaṃ purātanam\nbrahmaṇā saha saṃvādaṃ tryambakasya viśāṃ pate",
    "index": "12.338.8"
  },
  {
    "verse": "kṣīrodasya samudrasya madhye hāṭakasaprabhaḥ\nvaijayanta iti khyātaḥ parvatapravaro nṛpa_2",
    "index": "12.338.9"
  },
  {
    "verse": "tatrādhyātmagatiṃ deva ekākī pravicintayan\nvairājasadane nityaṃ vaijayantaṃ niṣevate",
    "index": "12.338.10"
  },
  {
    "verse": "atha tatrāsatas tasya caturvaktrasya dhīmataḥ\nlalāṭaprabhavaḥ putraḥ śiva āgād yadṛcchayā\nākāśenaiva yogīśaḥ purā trinayanaḥ prabhuḥ",
    "index": "12.338.11"
  },
  {
    "verse": "tataḥ khān nipapātāśu dharaṇīdharamūrdhani\nagrataś cābhavat prīto vavande cāpi pādayoḥ",
    "index": "12.338.12"
  },
  {
    "verse": "taṃ pādayor nipatitaṃ dṛṣṭvā savyena pāṇinā\nutthāpayām āsa tadā prabhur ekaḥ prajāpatiḥ",
    "index": "12.338.13"
  },
  {
    "verse": "uvāca cainaṃ bhagavāṃś cirasyāgatam ātmajam\nsvāgataṃ te mahābāho diṣṭyā prāpto 'si me 'ntikam",
    "index": "12.338.14"
  },
  {
    "verse": "kaccit te kuśalaṃ putra svādhyāyatapasoḥ sadā\nnityam ugratapās tvaṃ hi tataḥ pṛcchāmi te punaḥ",
    "index": "12.338.15"
  },
  {
    "verse": "tvatprasādena bhagavan svādhyāyatapasor mama\nkuśalaṃ cā-vyayaṃ caiva sarvasya jagatas tathā",
    "index": "12.338.16"
  },
  {
    "verse": "ciradṛṣṭo hi bhagavān vairājasadane mayā\ntato 'haṃ parvataṃ prāptas tv imaṃ tvatpādasevitam",
    "index": "12.338.17"
  },
  {
    "verse": "kautūhalaṃ cāpi hi me ekāntagamanena te\nnaitat kāraṇam alpaṃ hi bhaviṣyati pitāmaha",
    "index": "12.338.18"
  },
  {
    "verse": "kiṃ nu tat sadanaṃ śreṣṭhaṃ kṣutpipāsāvivarjitam\nsurāsurair adhyuṣitam ṛṣibhiś cā-mitaprabhaiḥ",
    "index": "12.338.19"
  },
  {
    "verse": "gandharvair apsarobhiś ca satataṃ saṃniṣevitam\nutsṛjyemaṃ girivaram ekākī prāptavān asi",
    "index": "12.338.20"
  },
  {
    "verse": "brahmovāca: vaijayanto girivaraḥ satataṃ sevyate mayā\natraikāgreṇa manasā puruṣaś cintyate virāṭ",
    "index": "12.338.21"
  },
  {
    "verse": "bahavaḥ puruṣā brahmaṃs tvayā sṛṣṭāḥ svayaṃbhuvā\nsṛjyante cāpare brahman sa caikaḥ puruṣo virāṭ",
    "index": "12.338.22"
  },
  {
    "verse": "ko hy asau cintyate brahmaṃs tvayā vai puruṣottamaḥ\netan me saṃśayaṃ brūhi mahat kautūhalaṃ hi me",
    "index": "12.338.23"
  },
  {
    "verse": "brahmovāca: bahavaḥ puruṣāḥ putra ye tvayā samudāhṛtāḥ\nevam etad atikrāntaṃ draṣṭavyaṃ naivam ity api\nādhāraṃ tu pravakṣyāmi ekasya puruṣasya te",
    "index": "12.338.24"
  },
  {
    "verse": "bahūnāṃ puruṣāṇāṃ sa yathaikā yonir ucyate\ntathā taṃ puruṣaṃ viśvaṃ paramaṃ sumahattamam\nnirguṇaṃ nirguṇā bhūtvā praviśanti sanātanam",
    "index": "12.338.25"
  },
  {
    "verse": "brahmovāca: śṛṇu putra yathā hy eṣa puruṣaḥ śāśvato 'vyayaḥ\nakṣayaś cā-prameyaś ca sarvagaś ca nirucyate",
    "index": "12.339.1"
  },
  {
    "verse": "na sa śakyas tvayā draṣṭuṃ mayānyair vāpi sattama\nsaguṇo nirguṇo viśvo jñānadṛśyo hy asau smṛtaḥ",
    "index": "12.339.2"
  },
  {
    "verse": "aśarīraḥ śarīreṣu sarveṣu nivasaty asau\nvasann api śarīreṣu na sa lipyati karmabhiḥ",
    "index": "12.339.3"
  },
  {
    "verse": "mamāntarātmā tava ca ye cānye dehasaṃjñitāḥ\nsarveṣāṃ sākṣibhūto 'sau na grāhyaḥ kenacit kvacit",
    "index": "12.339.4"
  },
  {
    "verse": "viśvamūrdhā viśvabhujo viśvapādākṣināsikaḥ\nekaś carati kṣetreṣu svairacārī yathāsukham",
    "index": "12.339.5"
  },
  {
    "verse": "kṣetrāṇi hi śarīrāṇi bījāni ca śubhā-śubhe\ntāni vetti sa yogātmā tataḥ kṣetrajña ucyate",
    "index": "12.339.6"
  },
  {
    "verse": "nāgatir na gatis tasya jñeyā bhūtena kenacit\nsāṃkhyena vidhinā caiva yogena ca yathākramam",
    "index": "12.339.7"
  },
  {
    "verse": "cintayāmi gatiṃ cāsya na gatiṃ vedmi cottamām\nyathājñānaṃ tu vakṣyāmi puruṣaṃ taṃ sanātanam",
    "index": "12.339.8"
  },
  {
    "verse": "tasyaikatvaṃ mahattvaṃ hi sa caikaḥ puruṣaḥ smṛtaḥ\nmahāpuruṣaśabdaṃ sa bibharty ekaḥ sanātanaḥ",
    "index": "12.339.9"
  },
  {
    "verse": "taṃ nirguṇaṃ puruṣaṃ cāviśanti(MBh_12.339.10/6)\nhitvā guṇamayaṃ sarvaṃ karma hitvā śubhā-śubham\nubhe satyānṛte tyaktvā evaṃ bhavati nirguṇaḥ",
    "index": "12.339.11"
  },
  {
    "verse": "acintyaṃ cāpi taṃ jñātvā bhāvasūkṣmaṃ catuṣṭayam\nvicared yo yatir yattaḥ sa gacchet puruṣaṃ prabhum",
    "index": "12.339.12"
  },
  {
    "verse": "evaṃ hi paramātmānaṃ kecid icchanti paṇḍitāḥ\nekātmānaṃ tathātmānam apare 'dhyātmacintakāḥ",
    "index": "12.339.13"
  },
  {
    "verse": "tatra yaḥ paramātmā hi sa nityaṃ nirguṇaḥ smṛtaḥ\nsa hi nārāyaṇo jñeyaḥ sarvātmā puruṣo hi saḥ\nna lipyate phalaiś cāpi padmapatram ivāmbhasā",
    "index": "12.339.14"
  },
  {
    "verse": "karmātmā tv aparo yo 'sau mokṣabandhaiḥ sa yujyate\nsasaptadaśakenāpi rāśinā yujyate hi saḥ\nevaṃ bahuvidhaḥ proktaḥ puruṣas te yathākramam",
    "index": "12.339.15"
  },
  {
    "verse": "sarve vedāḥ sarahasyā hi putra MBh_12,339.19\ncaturvibhaktaḥ puruṣaḥ sa krīḍati yathecchati\nevaṃ sa eva bhagavāñ jñānena pratibodhitaḥ",
    "index": "12.339.20"
  },
  {
    "verse": "etat te kathitaṃ putra yathāvad anupṛcchataḥ\nsāṃkhyajñāne tathā yoge yathāvad anuvarṇitam",
    "index": "12.339.21"
  }
]